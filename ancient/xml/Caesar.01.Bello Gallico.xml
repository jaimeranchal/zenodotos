<?xml version="1.0" encoding="UTF-8"?>
<?xml-model href="../tei_all.rnc" type="application/relax-ng-compact-syntax"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>De Bello Gallico</title>
        <author>Gaius Iulius Caesar Caesar</author>
        <respStmt>
          <resp>Automated Conversion to XML</resp>
          <name>Diogenes</name>
        </respStmt>
      </titleStmt>
      <publicationStmt>
        <p>
          This XML text (filename phi0448001.xml) was generated by Diogenes (version 4.5) from the PHI corpus of classical texts (author number 0448, work number 001), which was once distributed on CD-ROM in a very different file format, and which may be subject to licensing restrictions.
        </p>
      </publicationStmt>
      <sourceDesc>
        <p>
          C. Iulius Caesar. De Bello Gallico (C. Iulii Caesaris: Commentarii Rerum Gestarum. Vol. 1, ed. O. Seel, 1961).  (0448: 001) 
        </p>
      </sourceDesc>
    </fileDesc>
  </teiHeader>
  <text>
    <body>
<div type="book" n="t">
<div type="chapter" n="1">
<div type="section" n="1">
<p><label type="head" rend="indent(4)">COMMENTARIORVM BELLI GALLICI</label> </p>
</div>
</div>
</div>
<div type="book" n="1">
<div type="chapter" n="t">
<div type="section" n="1">
<p><label type="head" rend="indent(4)">LIBER PRIMVS</label> </p>
</div>
</div>
<div type="chapter" n="1">
<div type="section" n="1">
<p rend="indent(2)">Gallia est omnis divisa in partes tres, quarum unam 
incolunt Belgae, aliam Aquitani, tertiam qui ipsorum 
lingua Celtae, nostra Galli appellantur. </p>
</div>
<div type="section" n="2">
<p>hi omnes lingua, 
institutis, legibus inter se differunt. Gallos ab Aquitanis 
Garunna flumen, a Belgis Matrona et Sequana dividit. </p>
</div>
<div type="section" n="3">
<p>horum omnium fortissimi sunt Belgae, propterea quod 
a cultu atque humanitate provinciae longissime absunt 
minimeque ad eos mercatores saepe commeant atque 
ea, quae ad effeminandos animos pertinent, important 
proximique sunt Germanis, qui trans Rhenum incolunt, 
quibuscum continenter bellum gerunt. </p>
</div>
<div type="section" n="4">
<p>qua de causa Helvetii
 quoque reliquos Gallos virtute praecedunt, quod 
fere cotidianis proeliis cum Germanis contendunt, cum 
aut suis finibus eos prohibent aut ipsi in eorum finibus 
bellum gerunt. </p>
</div>
<div type="section" n="5">
<p>eorum una pars, quam Gallos obtinere 
dictum est, initium capit a flumine Rhodano, continetur 
Garunna flumine, Oceano, finibus Belgarum, attingit etiam
 ab Sequanis et Helvetiis flumen Rhenum, vergit ad <pb/> </p>
</div>
<div type="section" n="6">
<p>septentriones. Belgae ab extremis Galliae finibus oriuntur,
 pertinent ad inferiorem partem fluminis Rheni, 
spectant in septentrionem et orientem solem. </p>
</div>
<div type="section" n="7">
<p>Aquitania 
a Garunna flumine ad Pyrenaeos montes et eam partem 
Oceani, quae est ad Hispaniam, pertinet, spectat inter 
occasum solis et septentriones. </p>
</div>
</div>
<div type="chapter" n="2">
<div type="section" n="1">
<p rend="indent(2)">Apud Helvetios longe nobilissimus fuit et ditissimus 
Orgetorix. is M. Messala [et P.] M. Pisone consulibus regni 
cupiditate inductus coniurationem nobilitatis fecit et 
civitati persuasit, ut de finibus suis cum omnibus copiis 
exirent: </p>
</div>
<div type="section" n="2">
<p>perfacile esse, cum virtute omnibus praestarent, 
totius Galliae imperio potiri. </p>
</div>
<div type="section" n="3">
<p>id hoc facilius iis persuasit, 
quod undique loci natura Helvetii continentur: una ex 
parte flumine Rheno latissimo atque altissimo, qui agrum 
Helvetium a Germanis dividit, altera ex parte monte 
Iura altissimo, qui est inter Sequanos et Helvetios, tertia 
lacu Lemanno et flumine Rhodano, qui provinciam nostram
 ab Helvetiis dividit. </p>
</div>
<div type="section" n="4">
<p>his rebus fiebat ut et minus 
late vagarentur et minus facile finitimis bellum inferre 
possent; qua ex parte homines bellandi cupidi magno 
dolore adficiebantur. </p>
</div>
<div type="section" n="5">
<p>pro multitudine autem hominum et 
pro gloria belli atque fortitudinis angustos se fines habere 
arbitrabantur, qui in longitudinem milia passuum <hi rend="small-caps">ccxl</hi>, 
in latitudinem <hi rend="small-caps">clxxx</hi> patebant. </p>
</div>
</div>
<div type="chapter" n="3">
<div type="section" n="1">
<p rend="indent(2)">His rebus adducti et auctoritate Orgetorigis permoti
 constituerunt ea quae ad proficiscendum pertinerent
 comparare, iumentorum et carrorum quam maximum
 numerum coemere, sementes quam maximas 
facere, ut in itinere copia frumenti suppeteret, cum proximis
 civitatibus pacem et amicitiam confirmare. </p>
</div>
<div type="section" n="2">
<p>ad eas 
res conficiendas biennium sibi satis esse duxerunt, in <pb/> 
tertium annum profectionem lege confirmant. ad eas res 
conficiendas Orgetorix deligitur. </p>
</div>
<div type="section" n="3">
<p>is sibi legationem ad civitates
 suscepit. </p>
</div>
<div type="section" n="4">
<p>in eo itinere persuadet Castico Catamantaloedis
 filio Sequano, cuius pater regnum in Sequanis 
multos annos obtinuerat et ab senatu populi Romani 
amicus appellatus erat, ut regnum in civitate sua occuparet,
 quod pater ante habuerat; </p>
</div>
<div type="section" n="5">
<p>itemque Dumnorigi 
Haeduo, fratri Diviciaci, qui eo tempore principatum in 
civitate obtinebat ac maxime plebi acceptus erat, ut 
idem conaretur persuadet eique filiam suam in matrimonium
 dat. </p>
</div>
<div type="section" n="6">
<p>perfacile factu esse illis probat conata perficere 
propterea quod ipse suae civitatis imperium obtenturus 
esset: </p>
</div>
<div type="section" n="7">
<p>non esse dubium, quin totius Galliae plurimum 
Helvetii possent; se suis copiis suoque exercitu illis regna 
conciliaturum confirmat. </p>
</div>
<div type="section" n="8">
<p>hac oratione adducti inter se 
fidem et ius iurandum dant et regno occupato per tres 
potentissimos ac firmissimos populos totius Galliae sese 
potiri posse sperant. </p>
</div>
</div>
<div type="chapter" n="4">
<div type="section" n="1">
<p rend="indent(2)">Ea res est Helvetiis per indicium enuntiata. moribus
 suis Orgetorigem ex vinculis causam dicere coegerunt;
 damnatum poenam sequi oportebat ut igni cremaretur.
 </p>
</div>
<div type="section" n="2">
<p>die constituta causae dictionis Orgetorix ad 
iudicium omnem suam familiam, ad hominum milia decem,
 undique coegit et omnes clientes obaeratosque 
suos, quorum magnum numerum habebat, eodem conduxit;
 per eos ne causam diceret se eripuit. </p>
</div>
<div type="section" n="3">
<p>cum civitas
 ob eam rem incitata armis ius suum exsequi conaretur
 multitudinemque hominum ex agris magistratus cogerent,
 Orgetorix mortuus est; </p>
</div>
<div type="section" n="4">
<p>neque abest suspicio, ut 
Helvetii arbitrantur, quin ipse sibi mortem consciverit. </p>
</div>
</div>
<div type="chapter" n="5">
<div type="section" n="1">
<p rend="indent(2)">Post eius mortem nihilominus Helvetii id quod constituerant
 facere conantur, ut e finibus suis exeant. </p>
</div>
<div type="section" n="2">
<p>ubi <pb/> 
iam se ad eam rem paratos esse arbitrati sunt, oppida sua 
omnia numero ad duodecim, vicos ad quadringentos, 
</p>
</div>
<div type="section" n="3">
<p>reliqua privata aedificia incendunt, frumentum omne, 
praeter quod secum portaturi erant, comburunt, ut domum
 reditionis spe sublata paratiores ad omnia pericula 
subeunda essent; trium mensum molita cibaria sibi quemque
 domo efferre iubent. </p>
</div>
<div type="section" n="4">
<p>persuadent Rauracis et Tulingis
 et Latobrigis finitimis uti eodem usi consilio oppidis 
suis vicisque exustis una cum iis proficiscantur, Boiosque, 
qui trans Rhenum incoluerant et in agrum Noricum transierant
 Noreiamque oppugnabant, receptos ad se socios 
sibi adsciscunt. </p>
</div>
</div>
<div type="chapter" n="6">
<div type="section" n="1">
<p rend="indent(2)">Erant omnino itinera duo, quibus itineribus domo 
exire possent: unum per Sequanos, angustum et difficile, 
inter montem Iuram et flumen Rhodanum, vix qua singuli
 carri ducerentur, mons autem altissimus impendebat, 
ut facile perpauci prohibere possent; </p>
</div>
<div type="section" n="2">
<p>alterum per provinciam
 nostram, multo facilius atque expeditius, propterea 
quod inter fines Helvetiorum et Allobrogum, qui nuper 
pacati erant, Rhodanus fluit isque nonnullis locis vado 
transitur. </p>
</div>
<div type="section" n="3">
<p>extremum oppidum Allobrogum est proximumque
 Helvetiorum finibus Genava. ex eo oppido pons ad 
Helvetios pertinet. Allobrogibus sese vel persuasuros, 
quod nondum bono animo in populum Romanum viderentur, <pb/> 
 existimabant vel vi coacturos ut per suos fines eos 
ire paterentur. </p>
</div>
<div type="section" n="4">
<p>omnibus rebus ad profectionem comparatis
 diem dicunt qua die ad ripam Rhodani omnes conveniant.
 is dies erat a. d. V. Kal. Apr. L. Pisone A. Gabinio 
consulibus. </p>
</div>
</div>
<div type="chapter" n="7">
<div type="section" n="1">
<p rend="indent(2)">Caesari cum id nuntiatum esset eos per provinciam 
nostram iter facere conari, maturat ab urbe proficisci et 
quam maximis potest itineribus in Galliam ulteriorem 
contendit et ad Genavam pervenit. </p>
</div>
<div type="section" n="2">
<p>provinciae toti quam 
maximum potest militum numerum imperat—erat omnino
 in Gallia ulteriore legio una—; pontem qui erat ad 
Genavam iubet rescindi. </p>
</div>
<div type="section" n="3">
<p>ubi de eius adventu Helvetii 
certiores facti sunt, legatos ad eum mittunt nobilissimos 
civitatis, cuius legationis Nammeius et Verucloetius principem
 locum obtinebant, qui dicerent sibi esse in animo 
sine ullo maleficio iter per provinciam facere, propterea 
quod aliud iter haberent nullum; rogare ut eius voluntate
 id sibi facere liceat. </p>
</div>
<div type="section" n="4">
<p>Caesar, quod memoria tenebat 
L. Cassium consulem occisum exercitumque eius ab Helvetiis
 pulsum et sub iugum missum, concedendum non 
putabat; </p>
</div>
<div type="section" n="5">
<p>neque homines inimico animo, data facultate 
per provinciam itineris faciundi, temperaturos ab iniuria 
et maleficio existimabat. </p>
</div>
<div type="section" n="6">
<p>tamen, ut spatium intercedere 
posset, dum milites quos imperaverat convenirent, legatis
 respondit diem se ad deliberandum sumpturum; si 
quid vellent, ad Id. Apr. reverterentur. </p>
</div>
</div>
<div type="chapter" n="8">
<div type="section" n="1">
<p rend="indent(2)">Interea ea legione, quam secum habebat, militibusque,
 qui ex provincia convenerant, a lacu Lemanno, qui 
in flumen Rhodanum influit, ad montem Iuram, qui fines 
Sequanorum ab Helvetiis dividit, milia passuum decem <pb/> 
novem murum in altitudinem pedum sedecim fossamque 
perducit. </p>
</div>
<div type="section" n="2">
<p>eo opere perfecto praesidia disponit, castella 
communit, quo facilius si se invito transire conarentur, 
prohibere possit. </p>
</div>
<div type="section" n="3">
<p>ubi ea dies quam constituerat cum legatis,
 venit et legati ad eum reverterunt, negat se more et 
exemplo populi Romani posse iter ulli per provinciam 
dare et, si vim facere conentur, prohibiturum ostendit. </p>
</div>
<div type="section" n="4">
<p>Helvetii ea spe deiecti navibus iunctis ratibusque compluribus
 factis, alii vadis Rhodani, qua minima altitudo 
fluminis erat, nonnumquam interdiu, saepius noctu si 
perrumpere possent conati, operis munitione et militum 
concursu et telis repulsi hoc conatu destiterunt. </p>
</div>
</div>
<div type="chapter" n="9">
<div type="section" n="1">
<p rend="indent(2)">Relinquebatur una per Sequanos via, qua Sequanis 
invitis propter angustias ire non poterant. </p>
</div>
<div type="section" n="2">
<p>his cum sua 
sponte persuadere non possent, legatos ad Dumnorigem 
Haeduum mittunt, ut eo deprecatore a Sequanis impetrarent.
 </p>
</div>
<div type="section" n="3">
<p>Dumnorix gratia et largitione apud Sequanos 
plurimum poterat et Helvetiis erat amicus, quod ex ea 
civitate Orgetorigis filiam in matrimonium duxerat, et 
cupiditate regni adductus novis rebus studebat et quam 
plurimas civitates suo beneficio habere obstrictas volebat. </p>
</div>
<div type="section" n="4">
<p>itaque rem suscipit et a Sequanis impetrat, ut per fines 
suos Helvetios ire patiantur, obsidesque uti inter sese 
dent perficit: Sequani, ne itinere Helvetios prohibeant, 
Helvetii, ut sine maleficio et iniuria transeant. </p>
</div>
</div>
<div type="chapter" n="10">
<div type="section" n="1">
<p rend="indent(2)">Caesari nuntiatur Helvetiis esse in animo per agrum 
Sequanorum et Haeduorum iter in Santonum fines facere, 
qui non longe a Tolosatium finibus absunt, quae civitas 
est in provincia. </p>
</div>
<div type="section" n="2">
<p>id si fieret, intellegebat magno cum periculo
 provinciae futurum, ut homines bellicosos, populi 
Romani inimicos, locis patentibus maximeque frumen- <pb/> </p>
</div>
<div type="section" n="3">
<p>tariis finitimos haberet. ob eas causas ei munitioni, quam 
fecerat, T. Labienum legatum praefecit; ipse in Italiam 
magnis itineribus contendit duasque ibi legiones conscribit
 et tres, quae circum Aquileiam hiemabant, ex 
hibernis educit et, qua proximum iter in ulteriorem Galliam
 per Alpes erat, cum his quinque legionibus ire contendit.
 </p>
</div>
<div type="section" n="4">
<p>ibi Ceutrones et Graioceli et Caturiges locis superioribus
 occupatis itinere exercitum prohibere conantur. </p>
</div>
<div type="section" n="5">
<p>compluribus his proeliis pulsis ab Ocelo, quod est citerioris
 provinciae extremum, in fines Vocontiorum ulterioris 
provinciae die septimo pervenit; inde in Allobrogum 
fines, ab Allobrogibus in Segusiavos exercitum ducit. hi 
sunt extra provinciam trans Rhodanum primi. </p>
</div>
</div>
<div type="chapter" n="11">
<div type="section" n="1">
<p rend="indent(2)">Helvetii iam per angustias et fines Sequanorum 
suas copias traduxerant et in Haeduorum fines pervenerant
 eorumque agros populabantur. </p>
</div>
<div type="section" n="2">
<p>Haedui cum se suaque
 ab iis defendere non possent, legatos ad Caesarem 
mittunt rogatum auxilium: </p>
</div>
<div type="section" n="3">
<p>ita se omni tempore de populo 
Romano meritos esse, ut paene in conspectu exercitus 
nostri agri vastari, liberi eorum in servitutem abduci, 
oppida expugnari non debuerint. </p>
</div>
<div type="section" n="4">
<p>eodem tempore [Haedui] 
Ambarri, necessarii et consanguinei Haeduorum, Caesarem
 certiorem faciunt sese depopulatis agris non facile 
ab oppidis vim hostium prohibere. </p>
</div>
<div type="section" n="5">
<p>item Allobroges qui 
trans Rhodanum vicos possessionesque habebant, fuga 
se ad Caesarem recipiunt et demonstrant sibi praeter agri 
solum nihil esse reliqui. </p>
</div>
<div type="section" n="6">
<p>quibus rebus adductus Caesar 
non exspectandum sibi statuit, dum omnibus fortunis 
sociorum consumptis in Santonos Helvetii pervenirent. <pb/> </p>
</div>
</div>
<div type="chapter" n="12">
<div type="section" n="1">
<p rend="indent(2)">Flumen est Arar, quod per fines Haeduorum et Sequanorum
 in Rhodanum influit, incredibili lenitate, ita 
ut oculis in utram partem fluat iudicari non possit. id 
Helvetii ratibus ac lintribus iunctis transibant. </p>
</div>
<div type="section" n="2">
<p>ubi per 
exploratores Caesar certior factus est tres iam partes 
copiarum Helvetios id flumen traduxisse, quartam vero 
partem citra flumen Ararim reliquam esse, de tertia 
vigilia cum legionibus tribus e castris profectus ad eam 
partem pervenit quae nondum flumen transierat. </p>
</div>
<div type="section" n="3">
<p>eos 
impeditos et inopinantes adgressus magnam partem 
eorum concidit; reliqui sese fugae mandarunt atque in 
proximas silvas abdiderunt. </p>
</div>
<div type="section" n="4">
<p>is pagus appellabatur Tigurinus;
 nam omnis civitas Helvetia in quattuor partes 
vel pagos est divisa. </p>
</div>
<div type="section" n="5">
<p>hic pagus unus, cum domo 
exisset, patrum nostrorum memoria L. Cassium consulem
 interfecerat et eius exercitum sub iugum miserat. </p>
</div>
<div type="section" n="6">
<p>ita 
sive casu sive consilio deorum immortalium, quae pars 
civitatis Helvetiae insignem calamitatem populo Romano 
intulerat, ea princeps poenas persolvit. </p>
</div>
<div type="section" n="7">
<p>qua in re Caesar 
non solum publicas, sed etiam privatas iniurias ultus est, 
quod eius soceri L. Pisonis avum, L. Pisonem legatum, 
Tigurini eodem proelio quo Cassium interfecerant. </p>
</div>
</div>
<div type="chapter" n="13">
<div type="section" n="1">
<p rend="indent(2)">Hoc proelio facto reliquas copias Helvetiorum ut 
consequi posset, pontem in Arari faciendum curat atque 
ita exercitum traducit. </p>
</div>
<div type="section" n="2">
<p>Helvetii repentino eius adventu 
commoti, cum id quod ipsi diebus XX aegerrime confecerant,
 ut flumen transirent, illum uno die fecisse intellegerent,
 legatos ad eum mittunt. cuius legationis Divico <pb/> 
princeps fuit, qui bello Cassiano dux Helvetiorum fuerat. </p>
</div>
<div type="section" n="3">
<p>is ita cum Caesare egit: si pacem populus Romanus cum 
Helvetiis faceret, in eam partem ituros atque ibi futuros 
Helvetios ubi eos Caesar constituisset atque esse voluisset; </p>
</div>
<div type="section" n="4">
<p>sin bello persequi perseveraret, reminisceretur et veteris 
incommodi populi Romani et pristinae virtutis Helvetiorum.
 </p>
</div>
<div type="section" n="5">
<p>quod improviso unum pagum adortus esset, cum 
ii qui flumen transissent, suis auxilium ferre non possent, 
ne ob eam rem aut suae magnopere virtuti tribueret aut 
ipsos despiceret. </p>
</div>
<div type="section" n="6">
<p>se ita a patribus maioribusque suis didicisse,
 ut magis virtute quam dolo contenderent aut insidiis
 niterentur. </p>
</div>
<div type="section" n="7">
<p>quare ne committeret, ut is locus ubi 
constitissent ex calamitate populi Romani et internecione 
exercitus nomen caperet aut memoriam proderet. </p>
</div>
</div>
<div type="chapter" n="14">
<div type="section" n="1">
<p rend="indent(2)">His Caesar ita respondit: eo sibi minus dubitationis 
dari, quod eas res, quas legati Helvetii commemorassent, 
memoria teneret, atque eo gravius ferre, quo minus merito 
populi Romani accidissent. </p>
</div>
<div type="section" n="2">
<p>qui si alicuius iniuriae sibi 
conscius fuisset, non fuisse difficile cavere; sed eo deceptum
 quod neque commissum a se intellegeret quare timeret,
 neque sine causa timendum putaret. </p>
</div>
<div type="section" n="3">
<p>quod si veteris 
contumeliae oblivisci vellet, num etiam recentium iniuriarum,
 quod eo invito iter per provinciam per vim temptassent,
 quod Haeduos, quod Ambarros, quod Allobroges 
vexassent, memoriam deponere posse? </p>
</div>
<div type="section" n="4">
<p>quod sua victoria 
tam insolenter gloriarentur quodque tam diu se impune 
iniurias tulisse admirarentur, eodem pertinere. </p>
</div>
<div type="section" n="5">
<p>consuesse 
enim deos immortales, quo gravius homines ex commutatione <pb/> 
 rerum doleant, quos pro scelere eorum ulcisci velint, 
his secundiores interdum res et diuturniorem impunitatem
 concedere. </p>
</div>
<div type="section" n="6">
<p>cum ea ita sint, tamen si obsides ab 
iis sibi dentur, uti ea quae polliceantur facturos intellegat,
 et si Haeduis de iniuriis quas ipsis sociisque eorum 
intulerint, item si Allobrogibus satisfaciant, sese cum iis 
pacem esse facturum. </p>
</div>
<div type="section" n="7">
<p>Divico respondit: ita Helvetios a 
maioribus suis institutos esse uti obsides accipere, non 
dare consuerint; eius rei populum Romanum esse testem. 
hoc responso dato discessit. </p>
</div>
</div>
<div type="chapter" n="15">
<div type="section" n="1">
<p rend="indent(2)">Postero die castra ex eo loco movent. idem facit 
Caesar equitatumque omnem, ad numerum quattuor 
milium, quem ex omni provincia et Haeduis atque 
eorum sociis coactum habebat, praemittit, qui videant 
quas in partes hostes iter faciant. </p>
</div>
<div type="section" n="2">
<p>qui cupidius novissimum
 agmen insecuti alieno loco cum equitatu Helvetiorum
 proelium committunt, et pauci de nostris cadunt. </p>
</div>
<div type="section" n="3">
<p>quo proelio sublati Helvetii, quod quingentis equitibus 
tantam multitudinem equitum propulerant, audacius 
subsistere nonnumquam et novissimo agmine proelio 
nostros lacessere coeperunt. </p>
</div>
<div type="section" n="4">
<p>Caesar suos a proelio continebat
 ac satis habebat in praesentia hostem rapinis pabulationibusque
 prohibere. </p>
</div>
<div type="section" n="5">
<p>ita dies circiter quindecim iter 
fecerunt, uti inter novissimum hostium agmen et nostrum 
primum non amplius quinis aut senis milibus passuum 
interesset. </p>
</div>
</div>
<div type="chapter" n="16">
<div type="section" n="1">
<p rend="indent(2)">Interim cotidie Caesar Haeduos frumentum, quod 
essent publice polliciti, flagitare. </p>
</div>
<div type="section" n="2">
<p>nam propter frigora <pb/> 
—quod Gallia sub septentrionibus, ut ante dictum est, 
posita est—non modo frumenta in agris matura non erant, 
sed ne pabuli quidem satis magna copia suppetebat. </p>
</div>
<div type="section" n="3">
<p>eo 
autem frumento, quod flumine Arari navibus subvexerat,
 propterea minus uti poterat quod iter ab Arari 
Helvetii averterant, a quibus discedere nolebat. </p>
</div>
<div type="section" n="4">
<p>diem ex 
die ducere Headui: conferri, comportari, adesse dicere. </p>
</div>
<div type="section" n="5">
<p>ubi 
se diutius duci intellexit et diem instare, quo die frumentum
 militibus metiri oporteret, convocatis eorum principibus,
 quorum magnam copiam in castris habebat, in his 
Diviciaco et Lisco qui summo magistratui praeerat, quem 
vergobretum appellant Haedui, qui creatur annuus et 
</p>
</div>
<div type="section" n="6">
<p>vitae necisque in suos habet potestatem, graviter eos 
accusat quod, cum neque emi neque ex agris sumi posset, 
tam necessario tempore, tam propinquis hostibus ab iis 
non sublevetur, praesertim cum magna ex parte eorum 
precibus adductus bellum susceperit. multo etiam gravius,
 quod sit destitutus, queritur. </p>
</div>
</div>
<div type="chapter" n="17">
<div type="section" n="1">
<p rend="indent(2)">Tum demum Liscus oratione Caesaris adductus, 
quod antea tacuerat, proponit: esse nonnullos quorum 
auctoritas apud plebem plurimum valeat, qui privatim 
plus possint quam ipsi magistratus. </p>
</div>
<div type="section" n="2">
<p>hos seditiosa atque 
improba oratione multitudinem deterrere, ne frumentum
 conferant, quod debeant: </p>
</div>
<div type="section" n="3">
<p>praestare, si iam principatum
 Galliae obtinere non possent, Gallorum quam <pb/> </p>
</div>
<div type="section" n="4">
<p>Romanorum imperia perferre; neque dubitare debeant, 
quin si Helvetios superaverint, Romani una cum reliqua 
Gallia Haeduis libertatem sint erepturi. </p>
</div>
<div type="section" n="5">
<p>ab isdem nostra 
consilia quaeque in castris gerantur, hostibus enuntiari; </p>
</div>
<div type="section" n="6">
<p>hos a se coerceri non posse. quin etiam, quod necessariam 
rem coactus Caesari enuntiarit, intellegere sese, quanto 
id cum periculo fecerit, et ob eam causam quamdiu potuerit 
tacuisse. </p>
</div>
</div>
<div type="chapter" n="18">
<div type="section" n="1">
<p rend="indent(2)">Caesar hac oratione Lisci Dumnorigem, Diviciaci 
fratrem, designari sentiebat, sed quod pluribus praesentibus
 eas res iactari nolebat, celeriter concilium dimittit, 
Liscum retinet. </p>
</div>
<div type="section" n="2">
<p>quaerit ex solo ea quae in conventu dixerat.
 dicit liberius atque audacius. eadem secreto ab aliis 
quaerit; </p>
</div>
<div type="section" n="3">
<p>reperit esse vera: ipsum esse Dumnorigem, 
summa audacia, magna apud plebem propter liberalitatem 
gratia, cupidum rerum novarum. compluris annos portoria
 reliquaque omnia Haeduorum vectigalia parvo pretio 
redempta habere, propterea quod illo licente contra liceri 
audeat nemo. </p>
</div>
<div type="section" n="4">
<p>his rebus et suam rem familiarem auxisse 
et facultates ad largiendum magnas comparasse; </p>
</div>
<div type="section" n="5">
<p>magnum
 numerum equitatus suo sumptu semper alere et 
circum se habere; </p>
</div>
<div type="section" n="6">
<p>neque solum domi, sed etiam apud finitimas
 civitates largiter posse, atque huius potentiae causa 
matrem in Biturigibus homini illic nobilissimo ac potentissimo
 conlocasse,</p>
</div>
<div type="section" n="7">
<p> ipsum ex Helvetiis uxorem habere, 
sororem ex matre et propinquas suas nuptum in alias civitates
 conlocasse. </p>
</div>
<div type="section" n="8">
<p>favere et cupere Helvetiis propter eam 
adfinitatem, odisse etiam suo nomine Caesarem et Romanos,
 quod eorum adventu potentia eius deminuta et Diviciacus
 frater in antiquum locum gratiae atque honoris sit <pb/> </p>
</div>
<div type="section" n="9">
<p>restitutus. si quid accidat Romanis, summam in spem 
per Helvetios regni obtinendi venire; imperio populi 
Romani non modo de regno, sed etiam de ea quam habeat 
gratia desperare. </p>
</div>
<div type="section" n="10">
<p>reperiebat etiam in quaerendo Caesar, 
quod proelium equestre adversum paucis ante diebus 
esset factum, initium eius fugae factum ab Dumnorige 
atque eius equitibus—nam equitatui, quem auxilio Caesari
 Haedui miserant, Dumnorix praeerat—; eorum fuga 
reliquum esse equitatum perterritum. </p>
</div>
</div>
<div type="chapter" n="19">
<div type="section" n="1">
<p rend="indent(2)">Quibus rebus cognitis, cum ad has suspiciones certissimae
 res accederent, quod per fines Sequanorum Helvetios
 traduxisset, quod obsides inter eos dandos curasset,
 quod ea omnia non modo iniussu suo et civitatis, sed 
etiam inscientibus ipsis fecisset, quod a magistratu Haeduorum
 accusaretur, satis esse causae arbitrabatur quare 
in eum aut ipse animadverteret aut civitatem animadvertere
 iuberet. </p>
</div>
<div type="section" n="2">
<p>his omnibus rebus unum repugnabat quod 
Diviciaci fratris summum in populum Romanum studium,
 summam in se voluntatem, egregiam fidem, iustitiam,
 temperantiam cognoverat; nam ne eius supplicio 
Diviciaci animum offenderet, verebatur. </p>
</div>
<div type="section" n="3">
<p>itaque priusquam 
quicquam conaretur, Diviciacum ad se vocari iubet et 
cotidianis interpretibus remotis per C. Valerium Troucillum,
 principem Galliae provinciae, familiarem suum, 
cui summam omnium rerum fidem habebat, cum eo conloquitur;
 </p>
</div>
<div type="section" n="4">
<p>simul commonefacit, quae ipso praesente in 
concilio Gallorum de Dumnorige sint dicta, et ostendit 
quae separatim quisque de eo apud se dixerit. </p>
</div>
<div type="section" n="5">
<p>petit atque 
hortatur, ut sine eius offensione animi vel ipse de eo 
causa cognita statuat vel civitatem statuere iubeat. <pb/> </p>
</div>
</div>
<div type="chapter" n="20">
<div type="section" n="1">
<p rend="indent(2)">Diviciacus multis cum lacrimis Caesarem complexus
 obsecrare coepit ne quid gravius in fratrem statueret:
 </p>
</div>
<div type="section" n="2">
<p>scire se illa esse vera, nec quemquam ex eo plus 
quam se doloris capere, propterea quod, cum ipse gratia 
plurimum domi atque in reliqua Gallia, ille minimum 
propter adulescentiam posset, per se crevisset, quibus 
opibus ac nervis non solum ad minuendam gratiam, sed 
paene ad perniciem suam uteretur. </p>
</div>
<div type="section" n="3">
<p>sese tamen et amore 
fraterno et existimatione vulgi commoveri. </p>
</div>
<div type="section" n="4">
<p>quod si quid 
ei a Caesare gravius accidisset, cum ipse eum locum amicitiae
 apud eum teneret, neminem existimaturum non 
sua voluntate factum. qua ex re futurum uti totius Galliae 
animi a se averterentur. </p>
</div>
<div type="section" n="5">
<p>haec cum pluribus verbis flens a 
Caesare peteret, Caesar eius dextram prendit; consolatus 
rogat, finem orandi faciat; tanti eius apud se gratiam 
esse ostendit uti et rei publicae iniuriam et suum dolorem 
eius voluntati ac precibus condonet. </p>
</div>
<div type="section" n="6">
<p>Dumnorigem ad se 
vocat, fratrem adhibet; quae in eo reprehendat ostendit; 
quae ipse intellegat, quae civitas queratur proponit; 
monet ut in reliquum tempus omnes suspiciones vitet; 
praeterita se Diviciaco fratri condonare dicit. Dumnorigi 
custodes ponit, ut quae agat, quibuscum loquatur, scire 
possit. </p>
</div>
</div>
<div type="chapter" n="21">
<div type="section" n="1">
<p rend="indent(2)">Eodem die ab exploratoribus certior factus hostes 
sub monte consedisse milia passuum ab ipsius castris 
octo, qualis esset natura montis et qualis in circuitu 
ascensus qui cognoscerent misit. </p>
</div>
<div type="section" n="2">
<p>renuntiatum est facilem
 esse. de tertia vigilia T. Labienum legatum pro praetore
 cum duabus legionibus et iis ducibus, qui iter cognoverant,
 summum iugum montis ascendere iubet; quid 
sui consilii sit ostendit. </p>
</div>
<div type="section" n="3">
<p>ipse de quarta vigilia eodem itinere, <pb/> 
 quo hostes ierant, ad eos contendit equitatumque 
omnem ante se mittit. </p>
</div>
<div type="section" n="4">
<p>P. Considius, qui rei militaris peritissimus
 habebatur et in exercitu L. Sullae et postea in 
M. Crassi fuerat, cum exploratoribus praemittitur. </p>
</div>
</div>
<div type="chapter" n="22">
<div type="section" n="1">
<p rend="indent(2)">Prima luce, cum summus mons a [Lucio] Labieno 
teneretur, ipse ab hostium castris non longius mille et 
quingentis passibus abesset neque, ut postea ex captivis 
comperit, aut ipsius adventus aut Labieni cognitus esset, 
</p>
</div>
<div type="section" n="2">
<p>Considius equo admisso ad eum accurrit, dicit montem 
quem a Labieno occupari voluerit, ab hostibus teneri: id 
se a Gallicis armis atque insignibus cognovisse. </p>
</div>
<div type="section" n="3">
<p>Caesar 
suas copias in proximum collem subducit, aciem instruit. 
Labienus, ut erat ei praeceptum a Caesare, ne proelium 
committeret, nisi ipsius copiae prope hostium castra 
visae essent, ut undique uno tempore in hostes impetus 
fieret, monte occupato nostros exspectabat proelioque 
abstinebat. </p>
</div>
<div type="section" n="4">
<p>multo denique die per exploratores Caesar 
cognovit et montem ab suis teneri et Helvetios castra 
movisse et Considium timore perterritum, quod non 
vidisset, pro viso sibi renuntiavisse. </p>
</div>
<div type="section" n="5">
<p>eo die quo consueverat
 intervallo hostes sequitur et milia passuum tria ab 
eorum castris castra ponit. </p>
</div>
</div>
<div type="chapter" n="23">
<div type="section" n="1">
<p rend="indent(2)">Postridie eius diei, quod omnino biduum supererat,
 cum exercitui frumentum metiri oporteret, et quod 
a Bibracte, oppido Haeduorum longe maximo et copiosissimo,
 non amplius milibus passuum <hi rend="small-caps">xviii</hi> aberat, rei 
frumentariae prospiciendum existimans iter ab Helvetiis 
avertit ac Bibracte ire contendit. </p>
</div>
<div type="section" n="2">
<p>ea res per fugitivos L. 
Aemilii, decurionis equitum Gallorum, hostibus nuntiatur.
 </p>
</div>
<div type="section" n="3">
<p>Helvetii seu quod timore perterritos Romanos discedere
 a se existimarent, eo magis quod pridie superioribus
 locis occupatis proelium non commisissent, sive eo <pb/> 
quod re frumentaria intercludi posse confiderent, commutato
 consilio atque itinere converso nostros a novissimo 
agmine insequi ac lacessere coeperunt. </p>
</div>
</div>
<div type="chapter" n="24">
<div type="section" n="1">
<p rend="indent(2)">Postquam id animadvertit, copias suas Caesar in 
proximum collem subducit equitatumque, qui sustineret 
hostium impetum, misit. </p>
</div>
<div type="section" n="2">
<p>ipse interim in colle medio triplicem
 aciem instruxit legionum quattuor veteranarum; </p>
</div>
<div type="section" n="3">
<p>in summo iugo duas legiones, quas in Gallia citeriore proxime
 conscripserat, et omnia auxilia conlocari, ita uti 
supra se totum montem hominibus compleret, interea 
sarcinas in unum locum conferri et eum ab his, qui in 
superiore acie constiterant, muniri iussit. </p>
</div>
<div type="section" n="4">
<p>Helvetii cum 
omnibus suis carris secuti impedimenta in unum locum 
contulerunt; </p>
</div>
<div type="section" n="5">
<p>ipsi confertissima acie reiecto nostro equitatu
 phalange facta sub primam nostram aciem successerunt.
 </p>
</div>
</div>
<div type="chapter" n="25">
<div type="section" n="1">
<p rend="indent(2)">Caesar primum suo, deinde omnium ex conspectu 
remotis equis, ut aequato omnium periculo spem fugae 
tolleret, cohortatus suos proelium commisit. </p>
</div>
<div type="section" n="2">
<p>milites e 
loco superiore pilis missis facile hostium phalangem perfregerunt.
 ea disiecta gladiis destrictis in eos impetum 
fecerunt. </p>
</div>
<div type="section" n="3">
<p>Gallis magno ad pugnam erat impedimento, <pb/> 
quod pluribus eorum scutis uno ictu pilorum transfixis 
et conligatis, cum ferrum se inflexisset, neque evellere 
neque sinistra impedita satis commode pugnare poterant,
</p>
</div>
<div type="section" n="4">
<p> multi ut diu iactato bracchio praeoptarent scuta 
e manu emittere et nudo corpore pugnare. </p>
</div>
<div type="section" n="5">
<p>tandem vulneribus
 defessi et pedem referre et, quod mons suberat 
circiter mille passuum, eo se recipere coeperunt. </p>
</div>
<div type="section" n="6">
<p>capto 
monte et succedentibus nostris Boii et Tulingi, qui hominum
 milibus circiter <hi rend="small-caps">xv</hi> agmen hostium claudebant et 
novissimis praesidio erant, ex itinere nostros latere aperto 
adgressi circumvenire et id conspicati Helvetii, qui in montem
 sese receperant, rursus instare et proelium redintegrare
 coeperunt. </p>
</div>
<div type="section" n="7">
<p>Romani conversa signa bipertito intulerunt:
 prima et secunda acies, ut victis ac summotis resisteret,
 tertia, ut venientes sustineret. </p>
</div>
</div>
<div type="chapter" n="26">
<div type="section" n="1">
<p rend="indent(2)">Ita ancipiti proelio diu atque acriter pugnatum 
est. diutius cum sustinere nostrorum impetus non possent,
 alteri se, ut coeperant, in montem receperunt, alteri 
ad impedimenta et carros suos se contulerunt. </p>
</div>
<div type="section" n="2">
<p>nam hoc 
toto proelio, cum ab hora septima ad vesperum pugnatum
 sit, aversum hostem videre nemo potuit. </p>
</div>
<div type="section" n="3">
<p>ad multam
 noctem etiam ad impedimenta pugnatum est, propterea
 quod pro vallo carros obiecerant et e loco superiore 
in nostros venientes tela coniciebant et nonnulli inter 
carros rotasque mataras ac tragulas subiciebant nostrosque
 vulnerabant. </p>
</div>
<div type="section" n="4">
<p>diu cum esset pugnatum, impedimentis
 castrisque nostri potiti sunt. ibi Orgetorigis filia <pb/> </p>
</div>
<div type="section" n="5">
<p>atque unus e filiis captus est. ex eo proelio circiter 
milia hominum <hi rend="small-caps">cxxx</hi> superfuerunt eaque tota nocte 
continenter ierunt. nullam partem noctis itinere intermisso
 in fines Lingonum die quarto pervenerunt, cum 
et propter vulnera militum et propter sepulturam occisorum
 nostri triduum morati eos sequi non potuissent. </p>
</div>
<div type="section" n="6">
<p>Caesar ad Lingonas litteras nuntiosque misit, ne eos frumento
 neve alia re iuvarent: qui si iuvissent, se eodem 
loco quo Helvetios habiturum. ipse triduo intermisso 
cum omnibus copiis eos sequi coepit. </p>
</div>
</div>
<div type="chapter" n="27">
<div type="section" n="1">
<p rend="indent(2)">Helvetii omnium rerum inopia adducti legatos de 
deditione ad eum miserunt. </p>
</div>
<div type="section" n="2">
<p>qui cum eum in itinere convenissent
 seque ad pedes proiecissent suppliciterque locuti 
flentes pacem petissent atque eos in eo loco, quo tum 
essent, suum adventum exspectare iussisset, paruerunt. </p>
</div>
<div type="section" n="3">
<p>eo postquam Caesar pervenit, obsides, arma, servos, qui 
ad eos perfugissent, poposcit. </p>
</div>
<div type="section" n="4">
<p>dum ea conquiruntur et 
conferuntur nocte intermissa, circiter hominum milia sex 
eius pagi qui Verbigenus appellatur, sive timore perterriti,
 ne armis traditis supplicio adficerentur, sive spe salutis
 inducti quod in tanta multitudine dediticiorum suam 
fugam aut occultari aut omnino ignorari posse existimarent,
 prima nocte e castris Helvetiorum egressi ad 
Rhenum finesque Germanorum contenderunt. </p>
</div>
</div>
<div type="chapter" n="28">
<div type="section" n="1">
<p rend="indent(2)">Quod ubi Caesar resciit, quorum per fines ierant, 
his uti conquirerent et reducerent, si sibi purgati esse 
vellent, imperavit; reductos in hostium numero habuit; </p>
</div>
<div type="section" n="2">
<p>reliquos omnes obsidibus, armis, perfugis traditis in dedi- <pb/> </p>
</div>
<div type="section" n="3">
<p>tionem accepit. Helvetios, Tuligos, Latobrigos in fines 
suos unde erant profecti reverti iussit et quod omnibus 
frugibus amissis domi nihil erat quo famem tolerarent, 
Allobrogibus imperavit ut iis frumenti copiam facerent; 
ipsos oppida vicosque quos incenderant restituere iussit. </p>
</div>
<div type="section" n="4">
<p>id ea maxime ratione fecit, quod noluit eum locum unde 
Helvetii discesserant vacare, ne propter bonitatem agrorum
 Germani qui trans Rhenum incolunt suis finibus 
in Helvetiorum fines transirent et finitimi Galliae provinciae
 Allobrogibusque essent. </p>
</div>
<div type="section" n="5">
<p>Boios petentibus Haeduis,
 quod egregia virtute erant cogniti, ut in finibus suis 
conlocarent, concessit; quibus illi agros dederunt quosque
 postea in parem iuris libertatisque condicionem atque 
ipsi erant receperunt. </p>
</div>
</div>
<div type="chapter" n="29">
<div type="section" n="1">
<p rend="indent(2)">In castris Helvetiorum tabulae repertae sunt litteris
 Graecis confectae et ad Caesarem relatae, quibus 
in tabulis nominatim ratio confecta erat, qui numerus 
domo exisset eorum qui arma ferre possent, et item separatim
 pueri, senes mulieresque. </p>
</div>
<div type="section" n="2">
<p>quarum omnium rerum 
summa erat capitum Helvetiorum milia ducenta sexaginta
 tria, Tulingorum milia <hi rend="small-caps">xxxvi</hi>, Latobrigorum <hi rend="small-caps">xiiii</hi>, 
Rauracorum <hi rend="small-caps">xxiii</hi>, Boiorum <hi rend="small-caps">xxxii</hi>; ex his qui arma ferre 
possent ad milia nonaginta duo. </p>
</div>
<div type="section" n="3">
<p>summa omnium fuerunt 
ad milia trecenta sexaginta octo. eorum qui domum redierunt, <pb/> 
 censu habito ut Caesar imperaverat, repertus 
est numerus milium centum et decem. </p>
</div>
</div>
<div type="chapter" n="30">
<div type="section" n="1">
<p rend="indent(2)">Bello Helvetiorum confecto totius fere Galliae legati
 principes civitatum ad Caesarem gratulatum convenerunt:
 </p>
</div>
<div type="section" n="2">
<p>intellegere sese, tametsi pro veteribus Helvetiorum
 iniuriis populi Romani ab his poenas bello repetisset,
 tamen eam rem non minus ex usu terrae Galliae 
</p>
</div>
<div type="section" n="3">
<p>quam populi Romani accidisse, propterea quod eo consilio
 florentissimis rebus domos suas Helvetii reliquissent, 
uti toti Galliae bellum inferrent imperioque potirentur 
locumque domicilio ex magna copia deligerent quem ex 
omni Gallia opportunissimum ac fructuosissimum iudicassent
 reliquasque civitates stipendiarias haberent. </p>
</div>
<div type="section" n="4">
<p>petiverunt
 uti sibi concilium totius Galliae in diem certam
 indicere idque Caesaris voluntate facere liceret; 
sese habere quasdam res quas ex communi consensu
 ab eo petere vellent. </p>
</div>
<div type="section" n="5">
<p>ea re permissa diem concilio 
constituerunt et iure iurando, nequis enuntiaret, nisi 
quibus communi consilio mandatum esset, inter se sanxerunt.
 </p>
</div>
</div>
<div type="chapter" n="31">
<div type="section" n="1">
<p rend="indent(2)">Eo concilio dimisso idem principes civitatum, qui 
ante fuerant, ad Caesarem reverterunt petieruntque, uti 
sibi secreto in occulto de sua omniumque salute cum eo 
agere liceret. </p>
</div>
<div type="section" n="2">
<p>ea re impetrata sese omnes flentes Caesari 
ad pedes proiecerunt: non minus se id contendere et laborare,
 ne ea quae dixissent enuntiarentur, quam uti ea 
quae vellent impetrarent, propterea quod, si enuntiatum 
esset, summum in cruciatum se venturos viderent. </p>
</div>
<div type="section" n="3">
<p>locutus <pb/> 
 est pro his Diviciacus Haeduus: Galliae totius factiones
 esse duas: harum alterius principatum tenere Haeduos,
 alterius Arvernos. </p>
</div>
<div type="section" n="4">
<p>hi cum tantopere de potentatu 
inter se multos annos contenderent, factum esse uti ab 
Arvernis Sequanisque Germani mercede arcesserentur. </p>
</div>
<div type="section" n="5">
<p>horum primo circiter milia <hi rend="small-caps">xv</hi> Rhenum transisse; posteaquam
 agros et cultum et copias Gallorum homines feri 
ac barbari adamassent, traductos plures; nunc esse in 
Gallia ad centum et viginti milium numerum. </p>
</div>
<div type="section" n="6">
<p>cum his 
Haeduos eorumque clientes semel atque iterum armis 
contendisse; magnam calamitatem pulsos accepisse, omnem
 nobilitatem, omnem senatum, omnem equitatum 
amisisse. </p>
</div>
<div type="section" n="7">
<p>quibus proeliis calamitatibusque fractos, qui 
et sua virtute et populi Romani hospitio atque amicitia 
plurimum ante in Gallia potuissent, coactos esse Sequanis
 obsides dare nobilissimos civitatis et iure iurando 
civitatem obstringere, sese neque obsides repetituros 
neque auxilium a populo Romano imploraturos neque 
recusaturos, quominus perpetuo sub illorum dicione atque 
imperio essent. </p>
</div>
<div type="section" n="8">
<p>unum se esse ex omni civitate Haeduorum, 
qui adduci non potuerit, ut iuraret aut liberos suos obsides
 daret. </p>
</div>
<div type="section" n="9">
<p>ob eam rem se ex civitate profugisse et 
Romam ad senatum venisse auxilium postulatum, quod 
solus neque iure iurando neque obsidibus teneretur. </p>
</div>
<div type="section" n="10">
<p>sed 
peius victoribus Sequanis quam Haeduis victis accidisse, 
propterea quod Ariovistus rex Germanorum in eorum 
finibus consedisset tertiamque partem agri Sequani, qui 
esset optimus totius Galliae, occupavisset, et nunc de 
altera parte tertia Sequanos decedere iuberet, propterea 
quod paucis mensibus ante Harudum milia hominum 
<hi rend="small-caps">xxiiii</hi> ad eum venissent, quibus locus ac sedes pararentur.
 </p>
</div>
<div type="section" n="11">
<p>futurum esse paucis annis, uti omnes ex Galliae finibus
 pellerentur atque omnes Germani Rhenum transirent;
 neque enim conferendum esse Gallicum cum Germanorum
 agro, neque hanc consuetudinem victus cum <pb/> </p>
</div>
<div type="section" n="12">
<p>illa comparandam. Ariovistum autem ut semel Gallorum 
copias proelio vicerit, quod proelium factum sit ad Magetobrigam,
 superbe et crudeliter imperare, obsides nobilissimi
 cuiusque liberos poscere et in eos omnia exempla 
cruciatusque edere, si qua res non ad nutum aut ad voluntatem
 eius facta sit. </p>
</div>
<div type="section" n="13">
<p>hominem esse barbarum, iracundum, 
temerarium; non posse eius imperia diutius sustineri. </p>
</div>
<div type="section" n="14">
<p>nisi si quid in Caesare populoque Romano sit auxilii, 
omnibus Gallis idem esse faciendum, quod Helvetii fecerint,
 ut domo emigrent, aliud domicilium, alias sedes, 
remotas a Germanis, petant fortunamque, quaecumque 
accidat, experiantur. </p>
</div>
<div type="section" n="15">
<p>haec si enuntiata Ariovisto sint, 
non dubitare quin de omnibus obsidibus, qui apud eum 
sint, gravissimum supplicium sumat. </p>
</div>
<div type="section" n="16">
<p>Caesarem vel auctoritate
 sua atque exercitus vel recenti victoria vel nomine 
populi Romani deterrere posse, ne maior multitudo Germanorum
 Rhenum traducatur, Galliamque omnem ab 
Ariovisti iniuria posse defendere. </p>
</div>
</div>
<div type="chapter" n="32">
<div type="section" n="1">
<p rend="indent(2)">Hac oratione ab Diviciaco habita omnes qui aderant
 magno fletu auxilium a Caesare petere coeperunt. </p>
</div>
<div type="section" n="2">
<p>animadvertit Caesar unos ex omnibus Sequanos nihil 
earum rerum facere quas ceteri facerent, sed tristes capite 
demisso terram intueri. eius rei quae causa esset miratus 
ex ipsis quaesiit. </p>
</div>
<div type="section" n="3">
<p>nihil Sequani respondere, sed in eadem 
tristitia taciti permanere. cum ab his saepius quaereret 
neque ullam omnino vocem exprimere posset, idem Diviciacus
 Haeduus respondit: </p>
</div>
<div type="section" n="4">
<p>hoc esse miseriorem et graviorem <pb/> 
 fortunam Sequanorum quam reliquorum, quod 
soli ne in occulto quidem queri neque auxilium implorare
 auderent absentisque Ariovisti crudelitatem velut si 
</p>
</div>
<div type="section" n="5">
<p>coram adesset horrerent, propterea quod reliquis tamen 
fugae facultas daretur, Sequanis vero, qui intra fines 
suos Ariovistum recepissent, quorum oppida omnia in potestate
 eius essent, omnes cruciatus essent perferendi. </p>
</div>
</div>
<div type="chapter" n="33">
<div type="section" n="1">
<p rend="indent(2)">His rebus cognitis Caesar Gallorum animos verbis 
confirmavit pollicitusque est sibi eam rem curae futuram;
 magnam se habere spem et beneficio suo et auctoritate
 adductum Ariovistum finem iniuriis facturum. </p>
</div>
<div type="section" n="2">
<p>hac oratione habita concilium dimisit. et secundum ea 
multae res eum hortabantur, quare sibi eam rem cogitandam
 et suscipiendam putaret, inprimis, quod Haeduos 
fratres consanguineosque saepe numero a senatu appellatos
 in servitute atque in dicione videbat Germanorum 
teneri eorumque obsides esse apud Ariovistum ac Sequanos
 intellegebat; quod in tanto imperio populi Romani 
turpissimum sibi et rei publicae esse arbitrabatur. </p>
</div>
<div type="section" n="3">
<p>paulatim
 autem Germanos consuescere Rhenum transire et 
in Galliam magnam eorum multitudinem venire populo 
</p>
</div>
<div type="section" n="4">
<p>Romano periculosum videbat, neque sibi homines feros 
ac barbaros temperaturos existimabat, quin cum omnem 
Galliam occupavissent, ut ante Cimbri Teutonique fecissent,
 in provinciam exirent atque inde in Italiam contenderent,
 praesertim cum Sequanos a provincia nostra Rhodanus
 divideret; quibus rebus quam maturrime occurrendum
 putabat. </p>
</div>
<div type="section" n="5">
<p>ipse autem Ariovistus tantos sibi spiritus, 
tantam arrogantiam sumpserat, ut ferendus non videretur. <pb/> </p>
</div>
</div>
<div type="chapter" n="34">
<div type="section" n="1">
<p rend="indent(2)">Quamobrem placuit ei ut ad Ariovistum legatos 
mitteret, qui ab eo postularent, uti aliquem locum medium 
utriusque conloquio deligeret: velle sese de re publica 
et summis utriusque rebus cum eo agere. </p>
</div>
<div type="section" n="2">
<p>ei legationi 
Ariovistus respondit: si quid ipsi a Caesare opus esset, 
sese ad eum venturum fuisse; si quid ille se velit, illum 
ad se venire oportere. </p>
</div>
<div type="section" n="3">
<p>praeterea se neque sine exercitu in 
eas partes Galliae venire audere quas Caesar possideret, 
neque exercitum sine magno commeatu atque molimento 
in unum locum contrahere posse. </p>
</div>
<div type="section" n="4">
<p>sibi autem mirum videri,
 quid in sua Gallia, quam bello vicisset, aut Caesari 
aut omnino populo Romano negotii esset. </p>
</div>
</div>
<div type="chapter" n="35">
<div type="section" n="1">
<p rend="indent(2)">His responsis ad Caesarem relatis iterum ad eum 
Caesar legatos cum his mandatis mittit: </p>
</div>
<div type="section" n="2">
<p>quoniam tanto 
suo populique Romani beneficio adfectus, cum in consulatu
 suo rex atque amicus ab senatu appellatus esset, 
hanc sibi populoque Romano gratiam referret, ut in conloquium
 venire invitatus gravaretur neque de communi 
re dicendum sibi et cognoscendum putaret, haec esse, 
quae ab eo postularet: </p>
</div>
<div type="section" n="3">
<p>primum, ne quam multitudinem 
hominum amplius trans Rhenum in Galliam traduceret; 
deinde obsides, quos haberet ab Haeduis, redderet Sequanisque
 permitteret, ut quos illi haberent, voluntate eius 
reddere illis liceret; neve Haeduos iniuria lacesseret neve 
his sociisque eorum bellum inferret. </p>
</div>
<div type="section" n="4">
<p>si id ita fecisset, sibi 
populoque Romano perpetuam gratiam atque amicitiam 
cum eo futuram; si non impetraret, sese, quoniam M. Messala
 M. Pisone consulibus senatus censuisset, uti, quicumque
 Galliam provinciam obtineret, quod commodo 
rei publicae facere posset, Haeduos ceterosque amicos populi <pb/> 
 Romani defenderet, se Haeduorum iniurias non neglecturum.
 </p>
</div>
</div>
<div type="chapter" n="36">
<div type="section" n="1">
<p rend="indent(2)">Ad haec Ariovistus respondit: ius esse belli, ut qui 
vicissent, iis quos vicissent, quemadmodum vellent, imperarent;
 item populum Romanum victis non ad alterius
 praescriptum, sed ad suum arbitrium imperare consuesse.
 </p>
</div>
<div type="section" n="2">
<p>si ipse populo Romano non praescriberet quemadmodum
 suo iure uteretur, non oportere se a populo 
Romano in suo iure impediri. </p>
</div>
<div type="section" n="3">
<p>Haeduos sibi, quoniam 
belli fortunam temptassent et armis congressi ac superati 
essent, stipendiarios esse factos. </p>
</div>
<div type="section" n="4">
<p>magnam Caesarem iniuriam
 facere, qui suo adventu vectigalia sibi deteriora 
faceret. </p>
</div>
<div type="section" n="5">
<p>Haeduis se obsides redditurum non esse neque 
his neque eorum sociis iniuria bellum inlaturum, si in eo 
manerent quod convenisset, stipendiumque quotannis 
penderent. si id non fecissent, longe his fraternum nomen 
populi Romani afuturum. </p>
</div>
<div type="section" n="6">
<p>quod sibi Caesar denuntiaret 
se Haeduorum iniurias non neglecturum, neminem secum 
sine sua pernicie contendisse. </p>
</div>
<div type="section" n="7">
<p>cum vellet, congrederetur: 
intellecturum quid invicti Germani, exercitatissimi in 
armis, qui inter annos <hi rend="small-caps">xiiii</hi> tectum non subissent, virtute
 possent. </p>
</div>
</div>
<div type="chapter" n="37">
<div type="section" n="1">
<p rend="indent(2)">Haec eodem tempore Caesari mandata referebantur
 et legati ab Haeduis et a Treveris veniebant: </p>
</div>
<div type="section" n="2">
<p>Haedui 
questum, quod Harudes qui nuper in Galliam transportati
 essent, fines eorum popularentur; sese ne obsidibus 
quidem datis pacem Ariovisti redimere potuisse; </p>
</div>
<div type="section" n="3">
<p>Treveri 
autem, pagos centum Sueborum ad ripas Rheni consedisse
 qui Rhenum transire conarentur; his praeesse Nasuam
 et Cimberium fratres. </p>
</div>
<div type="section" n="4">
<p>quibus rebus Caesar vehementer <pb/> 
 commotus maturandum sibi existimavit, ne si nova 
manus Sueborum cum veteribus copiis Ariovisti sese 
coniunxisset, minus facile resisti posset. </p>
</div>
<div type="section" n="5">
<p>itaque re frumentaria,
 quam celerrime potuit, comparata magnis 
itineribus ad Ariovistum contendit. </p>
</div>
</div>
<div type="chapter" n="38">
<div type="section" n="1">
<p rend="indent(2)">Cum tridui viam processisset, nuntiatum est ei 
Ariovistum cum suis omnibus copiis ad occupandum 
Vesontionem, quod est oppidum maximum Sequanorum, 
contendere triduique viam a suis finibus processisse. </p>
</div>
<div type="section" n="2">
<p>id 
ne accideret, magnopere sibi praecavendum Caesar existimabat.
 </p>
</div>
<div type="section" n="3">
<p>namque omnium rerum, quae ad bellum usui 
</p>
</div>
<div type="section" n="4">
<p>erant, summa erat in eo oppido facultas, idque natura 
loci sic muniebatur, ut magnam ad ducendum bellum 
daret facultatem, propterea quod flumen Dubis ut circino 
circumductum paene totum oppidum cingit; </p>
</div>
<div type="section" n="5">
<p>reliquum spatium,
 quod est non amplius pedum &lt;mille&gt; sescentorum, 
qua flumen intermittit, mons continet magna altitudine, 
ita ut radices eius montis ex utraque parte ripae fluminis 
contingant. </p>
</div>
<div type="section" n="6">
<p>hunc murus circumdatus arcem efficit et cum 
oppido coniungit. </p>
</div>
<div type="section" n="7">
<p>huc Caesar magnis nocturnis diurnisque 
itineribus contendit occupatoque oppido ibi praesidium 
conlocat. </p>
</div>
</div>
<div type="chapter" n="39">
<div type="section" n="1">
<p rend="indent(2)">Dum paucos dies ad Vesontionem rei frumentariae 
commeatusque causa moratur, ex percontatione nostrorum <pb/> 
 vocibusque Gallorum ac mercatorum, qui ingenti 
magnitudine corporum Germanos, incredibili virtute 
atque exercitatione in armis esse praedicabant—saepe 
numero sese cum his congressos ne vultum quidem atque 
aciem oculorum dicebant ferre potuisse—, tantus subito 
timor omnem exercitum occupavit, ut non mediocriter 
omnium mentes animosque perturbaret. </p>
</div>
<div type="section" n="2">
<p>hic primum ortus 
est a tribunis militum, praefectis reliquisque, qui ex urbe 
amicitiae causa Caesarem secuti non magnum in re militari
 usum habebant. </p>
</div>
<div type="section" n="3">
<p>quorum alius alia causa inlata, quam 
sibi ad proficiscendum necessariam esse diceret, petebat 
ut eius voluntate discedere liceret; nonnulli pudore adducti,
 ut timoris suspicionem vitarent, remanebant. </p>
</div>
<div type="section" n="4">
<p>hi neque 
vultum fingere neque interdum lacrimas tenere poterant; 
abditi in tabernaculis aut suum fatum querebantur aut 
cum familiaribus suis commune periculum miserabantur. </p>
</div>
<div type="section" n="5">
<p>vulgo totis castris testamenta obsignabantur. horum 
vocibus ac timore paulatim etiam ii qui magnum in castris 
usum habebant, milites centurionesque quique equitatui 
praeerant, perturbabantur. </p>
</div>
<div type="section" n="6">
<p>qui se ex his minus timidos 
existimari volebant, non se hostem vereri, sed angustias 
itineris et magnitudinem silvarum, quae inter eos atque 
Ariovistum intercederent, aut rem frumentariam, ut 
satis commode supportari posset, timere dicebant. </p>
</div>
<div type="section" n="7">
<p>nonnulli
 etiam Caesari nuntiabant, cum castra moveri ac 
signa ferri iussisset, non fore dicto audientes milites neque 
propter timorem signa laturos. </p>
</div>
</div>
<div type="chapter" n="40">
<div type="section" n="1">
<p rend="indent(2)">Haec cum animadvertisset, convocato consilio omniumque <pb/> 
 ordinum ad id consilium adhibitis centurionibus
 vehementer eos incusavit: primum quod aut quam 
in partem aut quo consilio ducerentur, sibi quaerendum
 aut cogitandum putarent. </p>
</div>
<div type="section" n="2">
<p>Ariovistum se consule 
cupidissime populi Romani amicitiam adpetisse; cur 
hunc tam temere quisquam ab officio discessurum iudicaret?
 </p>
</div>
<div type="section" n="3">
<p>sibi quidem persuaderi cognitis suis postulatis 
atque aequitate condicionum perspecta eum neque suam 
neque populi Romani gratiam repudiaturum. </p>
</div>
<div type="section" n="4">
<p>quodsi 
furore atque amentia impulsus bellum intulisset, quid 
tandem vererentur? aut cur de sua virtute aut de ipsius 
diligentia desperarent? </p>
</div>
<div type="section" n="5">
<p>factum eius hostis periculum 
patrum nostrorum memoria, cum Cimbris et Teutonis a 
C. Mario pulsis non minorem laudem exercitus quam ipse 
imperator meritus videbatur; factum etiam nuper in 
Italia servili tumultu, quos tamen aliquid usus ac disciplina,
</p>
</div>
<div type="section" n="6">
<p> quam a nobis accepissent, sublevarent, ex quo 
iudicari posset, quantum haberet in se boni constantia, 
propterea quod, quos aliquamdiu inermes sine causa 
timuissent, hos postea armatos ac victores superassent. </p>
</div>
<div type="section" n="7">
<p>denique hos esse eosdem Germanos, quibuscum saepe numero
 Helvetii congressi non solum in suis, sed etiam in illorum
 finibus plerumque superassent, qui tamen pares esse 
nostro exercitui non potuerint. </p>
</div>
<div type="section" n="8">
<p>si quos adversum proelium 
et fuga Gallorum commoveret, hos, si quaererent, reperire 
posse diuturnitate belli defatigatis Gallis Ariovistum, cum <pb/> 
multos menses castris se ac paludibus tenuisset neque sui 
potestatem fecisset, desperantes iam de pugna et dispersos
 subito adortum magis ratione et consilio quam virtute 
vicisse. </p>
</div>
<div type="section" n="9">
<p>cui rationi contra homines barbaros atque imperitos
 locus fuisset, hac ne ipsum quidem sperare nostros 
exercitus capi posse. </p>
</div>
<div type="section" n="10">
<p>qui suum timorem in rei frumentariae
 simulationem angustiasque itineris conferrent, facere 
arroganter, cum aut de officio imperatoris desperarent
 aut praescribere auderent. </p>
</div>
<div type="section" n="11">
<p>haec sibi esse curae; 
frumentum Sequanos, Leucos, Lingones subministrare 
iamque esse in agris frumenta matura; de itinere ipsos 
brevi tempore iudicaturos. </p>
</div>
<div type="section" n="12">
<p>quod non fore dicto audientes 
neque signa laturi dicantur, nihil se ea re commoveri; 
scire enim quibuscumque exercitus dicto audiens non 
fuerit, aut male re gesta fortunam defuisse aut aliquo 
facinore comperto avaritiam esse convictam. </p>
</div>
<div type="section" n="13">
<p>suam innocentiam
 perpetua vita, felicitatem Helvetiorum bello esse 
perspectam. </p>
</div>
<div type="section" n="14">
<p>itaque se, quod in longiorem diem conlaturus
 fuisset, repraesentaturum et proxima nocte de 
quarta vigilia castra moturum, ut quam primum intellegere
 posset, utrum apud eos pudor atque officium an 
timor plus valeret. </p>
</div>
<div type="section" n="15">
<p>quodsi praeterea nemo sequatur, 
tamen se cum sola decima legione iturum, de qua non 
dubitaret, sibique eam praetoriam cohortem futuram. <pb/> 
huic Caesar legioni indulserat praecipue et propter virtutem
 confidebat maxime. </p>
</div>
</div>
<div type="chapter" n="41">
<div type="section" n="1">
<p rend="indent(2)">Hac oratione habita mirum in modum conversae 
sunt omnium mentes summaque alacritas et cupiditas 
</p>
</div>
<div type="section" n="2">
<p>belli gerendi iniecta est, princepsque decima legio per 
tribunos militum ei gratias egit, quod de se optimum 
iudicium fecisset, seque esse ad bellum gerendum paratissimam
 confirmavit. </p>
</div>
<div type="section" n="3">
<p>deinde reliquae legiones cum tribunis
 militum et primorum ordinum centurionibus egerunt,
 uti per eos Caesari satis facerent; se neque umquam 
dubitasse neque timuisse neque de summa belli suum 
iudicium, sed imperatoris esse existimavisse. </p>
</div>
<div type="section" n="4">
<p>eorum satisfactione
 accepta et itinere exquisito per Diviciacum, 
quod e Gallis ei maximam fidem habebat, ut milium 
amplius quinquaginta circuitu locis apertis exercitum 
duceret, de quarta vigilia, ut dixerat, profectus est. </p>
</div>
<div type="section" n="5">
<p>septimo
 die, cum iter non intermitteret, ab exploratoribus 
certior factus est Ariovisti copias a nostris milia passuum 
quattuor et viginti abesse. </p>
</div>
</div>
<div type="chapter" n="42">
<div type="section" n="1">
<p rend="indent(2)">Cognito Caesaris adventu Ariovistus legatos ad eum <pb/> 
mittit: quod antea de conloquio postulasset, id per se 
fieri licere, quoniam propius accessisset seque id sine 
periculo facere posse existimaret. </p>
</div>
<div type="section" n="2">
<p>non respuit condicionem
 Caesar, iamque eum ad sanitatem reverti arbitrabatur,
 cum id quod antea petenti denegasset, ultro polliceretur,
</p>
</div>
<div type="section" n="3">
<p> magnamque in spem veniebat pro suis tantis 
populique Romani in eum beneficiis cognitis suis postulatis
 fore, uti pertinacia desisteret. dies conloquio dictus 
est ex eo die quintus. </p>
</div>
<div type="section" n="4">
<p>interim cum legati saepe ultro citroque
 inter eos mitterentur, Ariovistus postulavit ne quem 
peditem ad conloquium Caesar adduceret: vereri se ne 
per insidias ab eo circumveniretur; uterque cum equitatu
 veniret; alia ratione sese non esse venturum. </p>
</div>
<div type="section" n="5">
<p>Caesar, 
quod neque conloquium interposita causa tolli volebat 
neque salutem suam Gallorum equitatui committere 
audebat, commodissimum esse statuit omnibus equis 
Gallis equitibus detractis eo legionarios milites legionis 
decimae, cui quam maxime confidebat, imponere, ut 
praesidium quam amicissimum, siquid opus facto esset, 
haberet. </p>
</div>
<div type="section" n="6">
<p>quod cum fieret, non inridicule quidam ex militibus
 decimae legionis dixit plus quam pollicitus esset 
Caesarem ei facere: pollicitum se in cohortis praetoriae 
loco decimam legionem habiturum ad equum rescribere. </p>
</div>
</div>
<div type="chapter" n="43">
<div type="section" n="1">
<p rend="indent(2)">Planities erat magna et in ea tumulus terrenus 
satis grandis. hic locus aequum fere spatium a castris 
utriusque, Ariovisti et Caesaris, aberat. </p>
</div>
<div type="section" n="2">
<p>eo, ut erat dictum, <pb/> 
 ad conloquium venerunt. legionem Caesar, quam 
equis devexerat, passibus ducentis ab eo tumulo constituit;
 item equites Ariovisti pari intervallo constiterunt. </p>
</div>
<div type="section" n="3">
<p>Ariovistus, ex equis ut conloquerentur et praeter se denos 
ad conloquium adducerent, postulavit. </p>
</div>
<div type="section" n="4">
<p>ubi eo ventum 
est, Caesar initio orationis sua senatusque in eum beneficia
 commemoravit, quod rex appellatus esset a senatu, 
quod amicus, quod munera amplissime missa; quam rem 
et paucis contigisse et pro magnis hominum officiis consuesse
 tribui docebat; </p>
</div>
<div type="section" n="5">
<p>illum, cum neque aditum neque 
causam postulandi iustam haberet, beneficio ac liberalitate
 sua ac senatus ea praemia consecutum. </p>
</div>
<div type="section" n="6">
<p>docebat 
etiam quam veteres quamque iustae causae necessitudinis
 ipsis cum Haeduis intercederent,</p>
</div>
<div type="section" n="7">
<p> quae senatus consulta
 quotiens quamque honorifica in eos facta essent, ut 
omni tempore totius Galliae principatum Headui tenuissent,
 prius etiam quam nostram amicitiam adpetissent. </p>
</div>
<div type="section" n="8">
<p>populi Romani hanc esse consuetudinem, ut socios atque 
amicos non modo sui nihil deperdere, sed gratia, dignitate,
 honore auctiores velit esse; quod vero ad amicitiam 
populi Romani attulissent, id iis eripi quis pati posset? </p>
</div>
<div type="section" n="9">
<p>postulavit deinde eadem, quae legatis in mandatis dederat:
 ne aut Haeduis aut eorum sociis bellum inferret, 
obsides redderet, si nullam partem Germanorum domum
 remittere posset, at ne quos amplius Rhenum transire
 pateretur. <pb/> </p>
</div>
</div>
<div type="chapter" n="44">
<div type="section" n="1">
<p rend="indent(2)">Ariovistus ad postulata Caesaris pauca respondit, 
de suis virtutibus multa praedicavit: </p>
</div>
<div type="section" n="2">
<p>transisse Rhenum 
sese non sua sponte, sed rogatum et accersitum a Gallis; 
non sine magna spe magnisque praemiis domum propinquosque
 reliquisse; sedes habere in Gallia ab ipsis concessas,
 obsides ipsorum voluntate datos; stipendium 
capere iure belli, quod victores victis imponere consuerint.
 </p>
</div>
<div type="section" n="3">
<p>non sese Gallis, sed Gallos sibi bellum intulisse; 
omnes Galliae civitates ad se oppugnandum venisse ac 
contra se castra habuisse; eas omnes copias uno a se proelio
 pulsas ac superatas esse. </p>
</div>
<div type="section" n="4">
<p>si iterum experiri velint, se 
iterum paratum esse decertare; si pace uti velint, iniquum
 esse de stipendio recusare, quod sua voluntate 
ad id tempus pependerint. </p>
</div>
<div type="section" n="5">
<p>amicitiam populi Romani sibi 
ornamento et praesidio, non detrimento esse oportere, 
idque se hac spe petisse. si per populum Romanum stipendium
 remittatur et dediticii subtrahantur, non minus 
se libenter recusaturum populi Romani amicitiam quam 
adpetierit. </p>
</div>
<div type="section" n="6">
<p>quod multitudinem Germanorum in Galliam 
traducat, id se sui muniendi, non Galliae inpugnandae 
causa facere. eius rei testimonium esse quod nisi rogatus 
non venerit et quod bellum non intulerit, sed defenderit. </p>
</div>
<div type="section" n="7">
<p>se prius in Galliam venisse quam populum Romanum; <pb/> 
numquam ante hoc tempus exercitum populi Romani 
Galliae provinciae finibus egressum. </p>
</div>
<div type="section" n="8">
<p>quid sibi vellet? cur 
in suas possessiones veniret? provinciam suam hanc esse 
Galliam, sicut illam nostram. ut ipsi concedi non oporteret,
 si in nostros fines impetum faceret, sic item nos 
esse iniquos, quod in suo iure se interpellaremus. </p>
</div>
<div type="section" n="9">
<p>quod 
a se Haeduos amicos appellatos diceret, non se tam 
barbarum neque tam imperitum esse rerum ut non sciret 
neque bello Allobrogum proximo Haeduos Romanis auxilium
 tulisse, neque ipsos in his contentionibus, quas Haedui
 secum et cum Sequanis habuissent, auxilio populi 
Romani usos esse. </p>
</div>
<div type="section" n="10">
<p>debere se suspicari simulata Caesarem 
amicitia, quod exercitum in Gallia habeat, sui opprimendi
 causa habere. </p>
</div>
<div type="section" n="11">
<p>qui nisi decedat atque exercitum 
deducat ex his regionibus, sese illum non pro amico, sed <pb/> </p>
</div>
<div type="section" n="12">
<p>pro hoste habiturum. quodsi eum interfecerit, multis se 
nobilibus principibusque populi Romani gratum esse 
facturum—id se ab ipsis per eorum nuntios compertum 
habere—, quorum omnium gratiam atque amicitiam eius 
morte redimere posset. </p>
</div>
<div type="section" n="13">
<p>quodsi decessisset et liberam 
possessionem Galliae sibi tradidisset, magno se illum 
praemio remuneraturum et quaecumque bella geri vellet 
sine ullo eius labore et periculo confecturum. </p>
</div>
</div>
<div type="chapter" n="45">
<div type="section" n="1">
<p rend="indent(2)">Multa a Caesare in eam sententiam dicta sunt 
quare negotio desistere non posset; neque suam neque 
populi Romani consuetudinem pati uti optime meritos 
socios desereret, neque se iudicare Galliam potius esse 
Ariovisti quam populi Romani. </p>
</div>
<div type="section" n="2">
<p>bello superatos esse Arvernos
 et Rutenos a Q. Fabio Maximo, quibus populus 
Romanus ignovisset neque in provinciam redegisset neque 
stipendium imposuisset. </p>
</div>
<div type="section" n="3">
<p>quodsi antiquissimum quodque 
tempus spectari oporteret, populi Romani iustissimum 
esse in Gallia imperium; si iudicium senatus observari 
oporteret, liberam debere esse Galliam, quam bello victam
 suis legibus uti voluisset. </p>
</div>
</div>
<div type="chapter" n="46">
<div type="section" n="1">
<p rend="indent(2)">Dum haec in conloquio geruntur, Caesari nuntiatum
 est equites Ariovisti propius tumulum accedere 
et ad nostros adequitare, lapides telaque in nostros conicere.
 </p>
</div>
<div type="section" n="2">
<p>Caesar loquendi finem fecit seque ad suos recepit 
suisque imperavit ne quod omnino telum in hostes reicerent.
 </p>
</div>
<div type="section" n="3">
<p>nam etsi sine ullo periculo legionis delectae cum <pb/> 
equitatu proelium fore videbat, tamen committendum 
non putabat, ut pulsis hostibus dici posset eos ab se per 
fidem in conloquio circumventos. </p>
</div>
<div type="section" n="4">
<p>posteaquam in vulgus 
militum elatum est, qua arrogantia in conloquio Ariovistus
 usus omni Gallia Romanis interdixisset impetumque
 in nostros eius equites fecissent eaque res conloquium
 diremisset, multo maior alacritas studiumque 
pugnandi maius exercitui iniectum est. </p>
</div>
</div>
<div type="chapter" n="47">
<div type="section" n="1">
<p rend="indent(2)">Biduo post Ariovistus ad Caesarem legatos mittit: 
velle se de iis rebus, quae inter eos agi coeptae neque perfectae
 essent, agere cum eo; uti aut iterum conloquio diem 
constitueret aut, si id minus vellet, ex suis legatis aliquem 
ad se mitteret. </p>
</div>
<div type="section" n="2">
<p>conloquendi Caesari causa visa non est, et 
eo magis, quod pridie eius diei Germani retineri non potuerant
 quin in nostros tela conicerent. </p>
</div>
<div type="section" n="3">
<p>legatum ex suis sese 
magno cum periculo ad eum missurum et hominibus 
feris obiecturum existimabat. </p>
</div>
<div type="section" n="4">
<p>commodissimum visum 
est C. Valerium Procillum, C. Valeri Caburi filium, summa
 virtute et humanitate adulescentem, cuius pater a <pb/> 
C. Valerio Flacco civitate donatus erat, et propter fidem 
et propter linguae Gallicae scientiam, qua multa iam 
Ariovistus longinqua consuetudine utebatur, et quod in 
eo peccandi Germanis causa non esset, ad eum mittere 
et una M. </p>
</div>
<div type="section" n="5">
<p>Metium, qui hospitio Ariovisti utebatur. his 
mandavit ut quae diceret Ariovistus cognoscerent et ad 
se referrent. </p>
</div>
<div type="section" n="6">
<p>quos cum apud se in castris Ariovistus conspexisset,
 exercitu suo praesente conclamavit: quid ad 
se venirent? an speculandi causa? conantes dicere prohibuit
 et in catenas coniecit. </p>
</div>
</div>
<div type="chapter" n="48">
<div type="section" n="1">
<p rend="indent(2)">Eodem die castra promovit et milibus passuum 
sex a Caesaris castris sub monte consedit. </p>
</div>
<div type="section" n="2">
<p>postridie eius 
diei praeter castra Caesaris suas copias traduxit et milibus
 passuum duobus ultra eum castra fecit eo consilio 
uti frumento commeatuque, qui ex Sequanis et Haeduis 
supportaretur, Caesarem intercluderet. </p>
</div>
<div type="section" n="3">
<p>ex eo die dies continuos
 quinque Caesar pro castris suas copias produxit et 
aciem instructam habuit, ut, si vellet Ariovistus proelio 
contendere, ei potestas non deesset. </p>
</div>
<div type="section" n="4">
<p>Ariovistus his omnibus
 diebus exercitum castris continuit, equestri proelio 
cotidie contendit. </p>
</div>
<div type="section" n="5">
<p>genus hoc erat pugnae quo se Germani 
exercuerant: equitum milia erant sex, totidem numero 
pedites velocissimi ac fortissimi, quos ex omni copia 
singuli singulos suae salutis causa delegerant; </p>
</div>
<div type="section" n="6">
<p>cum his 
in proeliis versabantur, ad hos se equites recipiebant; <pb/> </p>
</div>
<div type="section" n="7">
<p>hi, si quid erat durius, concurrebant; si qui graviore vulnere
 accepto equo deciderat, circumsistebant; si quo erat 
longius prodeundum aut celerius recipiendum, tanta erat 
horum exercitatione celeritas, ut iubis equorum sublevati 
cursum adaequarent. </p>
</div>
</div>
<div type="chapter" n="49">
<div type="section" n="1">
<p rend="indent(2)">Ubi eum castris se tenere Caesar intellexit, ne diutius
 commeatu prohiberetur, ultra eum locum quo in loco 
Germani consederant, circiter passus sescentos ab his, 
castris idoneum locum delegit acieque triplici instructa 
ad eum locum venit. </p>
</div>
<div type="section" n="2">
<p>primam et secundam aciem in armis 
esse, tertiam castra munire iussit. </p>
</div>
<div type="section" n="3">
<p>hic locus ab hoste circiter
 passus sescentos, uti dictum est, aberat. eo circiter 
hominum numero sedecim milia expedita cum omni equitatu
 Ariovistus misit, quae copiae nostros terrerent et 
munitione prohiberent. </p>
</div>
<div type="section" n="4">
<p>nihilo setius Caesar, ut ante constituerat,
 duas acies hostem propulsare, tertiam opus 
perficere iussit. </p>
</div>
<div type="section" n="5">
<p>munitis castris duas ibi legiones reliquit 
et partem auxiliorum, quattuor reliquas legiones in castra 
maiora reduxit. </p>
</div>
</div>
<div type="chapter" n="50">
<div type="section" n="1">
<p rend="indent(2)">Proximo die instituto suo Caesar ex castris utrisque
 copias suas eduxit paulumque a maioribus castris 
progressus aciem instruxit hostibusque pugnandi potestatem
 fecit. </p>
</div>
<div type="section" n="2">
<p>ubi ne tum quidem eos prodire intellexit, 
circiter meridiem exercitum in castra reduxit. tum demum <pb/> 
 Ariovistus partem suarum copiarum, quae castra 
minora oppugnaret, misit. </p>
</div>
<div type="section" n="3">
<p>acriter utrimque usque ad 
vesperum pugnatum est. solis occasu suas copias Ariovistus
 multis et inlatis et acceptis vulneribus in castra 
reduxit. </p>
</div>
<div type="section" n="4">
<p>cum ex captivis quaereret Caesar, quamobrem 
Ariovistus proelio non decertaret, hanc reperiebat causam,
 quod apud Germanos ea consuetudo esset, ut matres 
familiae eorum sortibus vaticinationibusque declararent, 
utrum proelium committi ex usu esset necne; </p>
</div>
<div type="section" n="5">
<p>eas ita dicere: 
non esse fas Germanos superare, si ante novam lunam 
proelio contendissent. </p>
</div>
</div>
<div type="chapter" n="51">
<div type="section" n="1">
<p rend="indent(2)">Postridie eius diei Caesar praesidio utrisque castris, 
quod satis esse visum est, reliquit, alarios omnes in conspectu
 hostium pro castris minoribus constituit, quod 
minus multitudine militum legionariorum pro hostium 
numero valebat, ut ad speciem alariis uteretur; ipse triplici
 instructa acie usque ad castra hostium accessit. </p>
</div>
<div type="section" n="2">
<p>tum 
demum necessario Germani suas copias castris eduxerunt
 generatimque constituerunt paribus intervallis— 
Harudes, Marcomanos, Tribocos, Vangiones, Nemetes, 
Sedusios, Suebos—, omnemque aciem suam raedis et carris
 circumdederunt, ne qua spes in fuga relinqueretur. eo 
</p>
</div>
<div type="section" n="3">
<p>mulieres imposuerunt, quae ad proelium proficiscentes <pb/> 
passis manibus flentes implorabant, ne se in servitutem 
Romanis traderent. </p>
</div>
</div>
<div type="chapter" n="52">
<div type="section" n="1">
<p rend="indent(2)">Caesar singulis legionibus singulos legatos et 
quaestorem praefecit, uti eos testes suae quisque virtutis 
haberet; </p>
</div>
<div type="section" n="2">
<p>ipse a dextro cornu, quod eam partem minime 
firmam hostium esse animadverterat, proelium commisit.
 </p>
</div>
<div type="section" n="3">
<p>ita nostri acriter in hostes signo dato impetum fecerunt,
 itaque hostes repente celeriterque procurrerunt, ut 
spatium pila in hostes coniciendi non daretur. </p>
</div>
<div type="section" n="4">
<p>relictis 
pilis comminus gladiis pugnatum est. at Germani celeriter
 ex consuetudine sua phalange facta impetus gladiorum
 exceperunt. </p>
</div>
<div type="section" n="5">
<p>reperti sunt complures nostri, qui 
in phalangem insilirent et scuta manibus revellerent 
et desuper vulnerarent. </p>
</div>
<div type="section" n="6">
<p>cum hostium acies a sinistro 
cornu pulsa atque in fugam coniecta esset, a dextro cornu 
vehementer multitudine suorum nostram aciem premebant.
 </p>
</div>
<div type="section" n="7">
<p>id cum animadvertisset P. Crassus adulescens qui 
equitatui praeerat, quod expeditior erat quam ii, qui inter 
aciem versabantur, tertiam aciem laborantibus nostris 
subsidio misit. </p>
</div>
</div>
<div type="chapter" n="53">
<div type="section" n="1">
<p rend="indent(2)">Ita proelium restitutum est, atque omnes hostes 
terga verterunt neque prius fugere destiterunt, quam ad <pb/> 
flumen Rhenum milia passuum ex eo loco circiter quinque
 pervenerunt. </p>
</div>
<div type="section" n="2">
<p>ibi perpauci aut viribus confisi tranare 
contenderunt aut lintribus inventis sibi salutem reppererunt.
 </p>
</div>
<div type="section" n="3">
<p>in his fuit Ariovistus qui naviculam deligatam ad 
ripam nactus ea profugit; reliquos omnes equitatu consecuti
 nostri interfecerunt. </p>
</div>
<div type="section" n="4">
<p>duae fuerunt Ariovisti uxores, 
una Sueba natione, quam domo secum duxerat, altera 
Norica regis Voccionis soror, quam in Gallia duxerat a 
fratre missam: utraque in ea fuga periit; duae filiae: </p>
</div>
<div type="section" n="5">
<p>harum altera occisa, altera capta est. C. Valerius Procillus, 
cum a custodibus in fuga trinis catenis vinctus traheretur,
 in ipsum Caesarem hostes equitatu persequentem 
incidit. </p>
</div>
<div type="section" n="6">
<p>quae quidem res Caesari non minorem quam ipsa 
victoria voluptatem attulit, quod hominem honestissimum
 provinciae Galliae, suum familiarem et hospitem, <pb/> 
ereptum ex manibus hostium sibi restitutum videbat 
neque eius calamitate de tanta voluptate et gratulatione 
quicquam fortuna deminuerat. </p>
</div>
<div type="section" n="7">
<p>is se praesente de se ter 
sortibus consultum dicebat, utrum igni statim necaretur 
an in aliud tempus reservaretur; sortium beneficio se 
esse incolumem. </p>
</div>
<div type="section" n="8">
<p>item M. Metius repertus et ad eum 
reductus est. </p>
</div>
</div>
<div type="chapter" n="54">
<div type="section" n="1">
<p rend="indent(2)">Hoc proelio trans Rhenum nuntiato Suebi, qui ad 
ripas Rheni venerant, domum reverti coeperunt. quos 
ubi, qui proximi Rhenum incolunt, perterritos senserunt, 
insecuti magnum ex his numerum occiderunt. </p>
</div>
<div type="section" n="2">
<p>Caesar una 
aestate duobus maximis bellis confectis maturius paulo 
quam tempus anni postulabat, in hiberna in Sequanos 
exercitum deduxit. </p>
</div>
<div type="section" n="3">
<p>hibernis Labienum praeposuit, ipse 
in citeriorem Galliam ad conventus agendos profectus est. <pb/> </p>
</div>
</div>
</div>
<div type="book" n="2">
<div type="chapter" n="t">
<div type="section" n="1">
<p><label type="head" rend="indent(4)">LIBER SECVNDVS</label> </p>
</div>
</div>
<div type="chapter" n="1">
<div type="section" n="1">
<p rend="indent(2)">Cum esset Caesar in citeriore Gallia [in hibernis], ita 
uti supra demonstravimus, crebri ad eum rumores adferebantur,
 litterisque item Labieni certior fiebat omnes 
Belgas, quam tertiam esse Galliae partem dixeramus, 
contra populum Romanum coniurare obsidesque inter 
se dare. </p>
</div>
<div type="section" n="2">
<p>coniurandi has esse causas: primum, quod vererentur,
 ne omni pacata Gallia ad eos exercitus noster 
adduceretur; </p>
</div>
<div type="section" n="3">
<p>deinde, quod ab nonnullis Gallis sollicitarentur,
 partim qui, ut Germanos diutius in Gallia versari
 noluerant, ita populi Romani exercitum hiemare 
atque inveterascere in Gallia moleste ferebant, partim 
qui mobilitate et levitate animi novis imperiis studebant;
 </p>
</div>
<div type="section" n="4">
<p>ab nonnullis etiam, quod in Gallia a potentioribus <pb/> 
atque iis, qui ad conducendos homines facultates habebant,
 vulgo regna occupabantur, qui minus facile eam 
rem imperio nostro consequi poterant. </p>
</div>
</div>
<div type="chapter" n="2">
<div type="section" n="1">
<p rend="indent(2)">His nuntiis litterisque commotus Caesar duas legiones 
in citeriore Gallia novas conscripsit et inita aestate in 
interiorem Galliam qui deduceret, Q. Pedium legatum 
misit. </p>
</div>
<div type="section" n="2">
<p>ipse cum primum pabuli copia esse inciperet, ad 
exercitum venit. </p>
</div>
<div type="section" n="3">
<p>dat negotium Senonibus reliquisque 
Gallis qui finitimi Belgis erant, uti ea, quae apud eos 
gerantur, cognoscant seque de his rebus certiorem faciant. </p>
</div>
<div type="section" n="4">
<p>hi constanter omnes nuntiaverunt manus cogi, exercitum 
in unum locum conduci. </p>
</div>
<div type="section" n="5">
<p>tum vero dubitandum non existimavit,
 quin ad eos proficisceretur. </p>
</div>
<div type="section" n="6">
<p>re frumentaria 
provisa duodecimo die castra movet diebusque circiter 
xv ad fines Belgarum pervenit. </p>
</div>
</div>
<div type="chapter" n="3">
<div type="section" n="1">
<p rend="indent(2)">Eo cum de improviso celeriusque omni opinione 
venisset, Remi, qui proximi Galliae ex Belgis sunt, ad 
eum legatos Iccium et Andecumborium primos civitatis 
</p>
</div>
<div type="section" n="2">
<p>miserunt, qui dicerent se suaque omnia in fidem atque in 
potestatem populi Romani permittere, neque se cum 
reliquis Belgis consensisse neque contra populum Romanum
 omnino coniurasse,</p>
</div>
<div type="section" n="3">
<p> paratosque esse et obsides dare <pb/> 
et imperata facere et oppidis recipere et frumento ceterisque
 rebus iuvare; </p>
</div>
<div type="section" n="4">
<p>reliquos omnes Belgas in armis esse 
Germanosque, qui cis Rhenum incolant, sese cum his coniunxisse,
</p>
</div>
<div type="section" n="5">
<p> tantumque esse eorum omnium furorem, ut ne 
Suessiones quidem fratres consanguineosque suos, qui 
eodem iure et isdem legibus utantur, unum imperium 
unumque magistratum cum ipsis habeant, deterrere 
potuerint, quin cum iis consentirent. </p>
</div>
</div>
<div type="chapter" n="4">
<div type="section" n="1">
<p rend="indent(2)">Cum ab his quaereret, quae civitates quantaeque 
in armis essent et quid in bello possent, sic reperiebat: </p>
</div>
<div type="section" n="2">
<p>plerosque Belgas esse ortos a Germanis Rhenumque antiquitus
 traductos propter loci fertilitatem ibi consedisse 
Gallosque, qui ea loca incolerent, expulisse solosque esse 
qui patrum nostrorum memoria omni Gallia vexata Teutonos
 Cimbrosque intra suos fines ingredi prohibuerint; </p>
</div>
<div type="section" n="3">
<p>qua ex re fieri uti earum rerum memoria magnam sibi 
auctoritatem magnosque spiritus in re militari sumerent. </p>
</div>
<div type="section" n="4">
<p>de numero eorum omnia se habere explorata Remi dicebant,
 propterea quod propinquitatibus affinitatibusque 
coniuncti, quantam quisque multitudinem in communi 
Belgarum concilio ad id bellum pollicitus sit cognoverint. </p>
</div>
<div type="section" n="5">
<p>plurimum inter eos Bellovacos et virtute et auctoritate 
et hominum numero valere: hos posse conficere armata 
milia centum, pollicitos ex eo numero electa milia sexaginta
 totiusque belli imperium sibi postulare. </p>
</div>
<div type="section" n="6">
<p>Suessiones <pb/> 
 suos esse finitimos; fines latissimos feracissimosque 
agros possidere. </p>
</div>
<div type="section" n="7">
<p>apud eos fuisse regem nostra etiam 
memoria Diviciacum, totius Galliae potentissimum, qui 
cum magnae partis harum regionum, tum etiam Britanniae
 imperium obtinuerit; nunc esse regem Galbam; ad 
hunc propter iustitiam prudentiamque summam totius 
belli omnium voluntate deferri; </p>
</div>
<div type="section" n="8">
<p>oppida habere numero 
<hi rend="small-caps">xii</hi>, polliceri milia armata quinquaginta; totidem Nervios, 
qui maxime feri inter ipsos habeantur longissimeque 
absint; </p>
</div>
<div type="section" n="9">
<p>quindecim milia Atrebates, Ambianos decem 
milia, Morinos <hi rend="small-caps">xxv</hi> milia, Menapios <hi rend="small-caps">viiii</hi> milia, Caletos <hi rend="small-caps">x</hi> 
milia, Veliocasses et Viromanduos totidem, Atuatucos decem
 et novem milia; </p>
</div>
<div type="section" n="10">
<p>Condrusos, Eburones, Caerosos, Caemanos,
 qui uno nomine Germani appellantur, arbitrari 
ad <hi rend="small-caps">xl</hi> milia. </p>
</div>
</div>
<div type="chapter" n="5">
<div type="section" n="1">
<p rend="indent(2)">Caesar Remos cohortatus liberaliterque oratione 
prosecutus omnem senatum ad se convenire principumque <pb/> 
 liberos obsides ad se adduci iussit. quae omnia ab his 
diligenter ad diem facta sunt. </p>
</div>
<div type="section" n="2">
<p>ipse Diviciacum Haeduum 
magnopere cohortatus docet, quanto opere rei publicae 
communisque salutis intersit manus hostium distineri, ne 
cum tanta multitudine uno tempore confligendum sit. </p>
</div>
<div type="section" n="3">
<p>id fieri posse, si suas copias Haedui in fines Bellovacorum 
introduxerint et eorum agros populari coeperint. his &lt;datis&gt;
 mandatis eum ab se dimittit. </p>
</div>
<div type="section" n="4">
<p>postquam omnes Belgarum
 copias in unum locum coactas ad se venire vidit neque 
iam longe abesse ab iis quos miserat exploratoribus et ab 
Remis cognovit, flumen Axonam, quod est in extremis Remorum
 finibus, exercitum traducere maturavit atque ibi 
castra posuit. </p>
</div>
<div type="section" n="5">
<p>quae res et latus unum castrorum ripis 
fluminis muniebat et post eum, quae essent tuta ab 
hostibus, reddebat, et commeatus ab Remis reliquisque 
civitatibus ut sine periculo ad eum portari possent, efficiebat.
 </p>
</div>
<div type="section" n="6">
<p>in eo flumine pons erat. ibi praesidium ponit et in 
altera parte fluminis Q. Titurium Sabinum legatum cum 
sex cohortibus relinquit; castra in altitudinem pedum 
<hi rend="small-caps">xii</hi> vallo fossaque duodeviginti pedum muniri iubet. </p>
</div>
</div>
<div type="chapter" n="6">
<div type="section" n="1">
<p rend="indent(2)">Ab his castris oppidum Remorum nomine Bibrax 
aberat milia passuum octo. id ex itinere magno impetu 
Belgae oppugnare coeperunt. aegre eo die sustentatum <pb/> </p>
</div>
<div type="section" n="2">
<p>est. Gallorum eadem atque Belgarum oppugnatio est haec: 
ubi circumiecta multitudine hominum totis moenibus 
undique in murum lapides iaci coepti sunt murusque 
defensoribus nudatus est, testudine facta portas succendunt
 murumque subruunt. </p>
</div>
<div type="section" n="3">
<p>quod tum facile fiebat. nam 
cum tanta multitudo lapides ac tela conicerent, in muro 
consistendi potestas erat nulli. </p>
</div>
<div type="section" n="4">
<p>cum finem oppugnandi 
nox fecisset, Iccius Remus, summa nobilitate et gratia 
inter suos, qui tum oppido praefuerat, unus ex iis qui legati
 de pace ad Caesarem venerant, nuntios ad eum mittit, 
nisi subsidium sibi submittatur, sese diutius sustinere non 
posse. </p>
</div>
</div>
<div type="chapter" n="7">
<div type="section" n="1">
<p rend="indent(2)">Eo de media nocte Caesar isdem ducibus usus, qui 
nuntii ab Iccio venerant, Numidas et Cretas sagittarios 
et funditores Baleares subsidio oppidanis mittit. </p>
</div>
<div type="section" n="2">
<p>quorum 
adventu et Remis cum spe defensionis studium propugnandi
 accessit et hostibus eadem de causa spes potiundi <pb/> </p>
</div>
<div type="section" n="3">
<p>oppidi discessit. itaque paulisper apud oppidum morati 
agrosque Remorum depopulati omnibus vicis aedificiisque,
 quo adire potuerant, incensis ad castra Caesaris omnibus
 copiis contenderunt et a milibus passuum minus 
duobus castra posuerunt; </p>
</div>
<div type="section" n="4">
<p>quae castra, ut fumo atque 
ignibus significabatur, amplius milibus passuum octo in 
latitudinem patebant. </p>
</div>
</div>
<div type="chapter" n="8">
<div type="section" n="1">
<p rend="indent(2)">Caesar primo et propter multitudinem hostium et 
propter eximiam opinionem virtutis proelio supersedere 
statuit. </p>
</div>
<div type="section" n="2">
<p>cotidie tamen equestribus proeliis, quid hostis 
virtute posset et quid nostri auderent, periclitabatur. </p>
</div>
<div type="section" n="3">
<p>ubi 
nostros non esse inferiores intellexit, loco pro castris ad 
aciem instruendam natura opportuno atque idoneo, quod 
is collis, ubi castra posita erant, paululum ex planitie 
editus tantum adversus in latitudinem patebat, quantum 
loci acies instructa tenere poterat, atque ex utraque parte 
lateris deiectus habebat et in fronte leniter fastigatus paulatim
 ad planitiem redibat,</p>
</div>
<div type="section" n="4">
<p> ab utroque latere eius collis 
transversam fossam obduxit circiter passuum quadringentorum
 et ad extremas fossas castella constituit ibique 
tormenta conlocavit, ne, cum aciem instruxisset, hostes, 
quod tantum multitudine poterant, ab lateribus pugnan- <pb/> </p>
</div>
<div type="section" n="5">
<p>tes suos circumvenire possent. hoc facto duabus legionibus,
 quas proxime conscripserat, in castris relictis, ut, 
si quo opus esset subsidio, duci possent, reliquas sex legiones
 pro castris in acie constituit. hostes item suas copias ex 
castris eductas instruxerant. </p>
</div>
</div>
<div type="chapter" n="9">
<div type="section" n="1">
<p rend="indent(2)">Palus erat non magna inter nostrum atque hostium 
exercitum. hanc si nostri transirent, hostes exspectabant;
 nostri autem, si ab illis initium transeundi fieret, 
ut impeditos adgrederentur, parati in armis erant. </p>
</div>
<div type="section" n="2">
<p>interim
 proelio equestri inter duas acies contendebatur. 
ubi neutri transeundi initium faciunt, secundiore equitum
 proelio nostris Caesar suos in castra reduxit. </p>
</div>
<div type="section" n="3">
<p>hostes 
protinus ex eo loco ad flumen Axonam contenderunt, quod 
esse post nostra castra demonstratum est. </p>
</div>
<div type="section" n="4">
<p>ibi vadis repertis
 partem suarum copiarum traducere conati sunt eo 
consilio, ut, si possent, castellum, cui praeerat Q. Titurius 
</p>
</div>
<div type="section" n="5">
<p>legatus, expugnarent pontemque interscinderent, si minus 
potuissent, agros Remorum popularentur, qui magno 
nobis usui ad bellum gerendum erant, commeatuque 
nostros prohiberent. </p>
</div>
</div>
<div type="chapter" n="10">
<div type="section" n="1">
<p rend="indent(2)">Certior factus ab Titurio omnem equitatum et 
levis armaturae Numidas, funditores sagittariosque pontem
 traducit atque ad eos contendit. acriter in eo loco 
pugnatum est. </p>
</div>
<div type="section" n="2">
<p>hostes impeditos nostri in flumine adgressi 
magnum eorum numerum occiderunt; </p>
</div>
<div type="section" n="3">
<p>per eorum corpora 
reliquos audacissime transire conantes multitudine telorum
 reppulerunt, primos qui transierant equitatu circumventos
 interfecerunt. </p>
</div>
<div type="section" n="4">
<p>hostes ubi et de expugnando 
oppido et de flumine transeundo spem se fefellisse intellexerunt
 neque nostros in locum iniquiorem progredi <pb/> 
pugnandi causa viderunt atque ipsos res frumentaria 
deficere coepit, concilio convocato constituerunt optimum 
esse domum suam quemque reverti et quorum in fines 
primum Romani exercitum introduxissent, ad eos defendendos
 undique convenirent, ut potius in suis quam in 
alienis finibus decertarent et domesticis copiis rei 
frumentariae uterentur. </p>
</div>
<div type="section" n="5">
<p>ad eam sententiam cum reliquis 
causis haec quoque ratio eos deduxit, quod Diviciacum 
atque Haeduos finibus Bellovacorum adpropinquare 
cognoverant. his persuaderi ut diutius morarentur neque 
suis auxilium ferrent non poterat. </p>
</div>
</div>
<div type="chapter" n="11">
<div type="section" n="1">
<p rend="indent(2)">Ea re constituta secunda vigilia magno cum strepitu
 ac tumultu castris egressi nullo certo ordine neque 
imperio, cum sibi quisque primum itineris locum peteret 
et domum pervenire properaret, fecerunt ut consimilis 
fugae profectio videretur. </p>
</div>
<div type="section" n="2">
<p>hac re statim Caesar per speculatores
 cognita insidias veritus, quod qua de causa discederent
 nondum perspexerat, exercitum equitatumque 
castris continuit. </p>
</div>
<div type="section" n="3">
<p>prima luce confirmata re ab exploratoribus
 omnem equitatum, qui novissimum agmen moraretur,
 praemisit. his Q. Pedium et L. Aurunculeium Cottam 
legatos praefecit; T. Labienum legatum cum legionibus 
tribus subsequi iussit. </p>
</div>
<div type="section" n="4">
<p>hi novissimos adorti et multa milia 
passuum prosecuti magnam multitudinem eorum fugientium
 conciderunt, cum ab extremo agmine ad quos ventum
 erat consisterent fortiterque impetum nostrorum 
</p>
</div>
<div type="section" n="5">
<p>militum sustinerent, priores quod abesse a periculo viderentur
 neque ulla necessitate neque imperio continerentur, 
exaudito clamore perturbatis ordinibus omnes in fuga <pb/> </p>
</div>
<div type="section" n="6">
<p>sibi praesidium ponerent. ita sine ullo periculo tantam 
eorum multitudinem nostri interfecerunt, quantum fuit 
diei spatium, sub occasumque solis destiterunt seque in 
castra, ut erat imperatum, receperunt. </p>
</div>
</div>
<div type="chapter" n="12">
<div type="section" n="1">
<p rend="indent(2)">Postridie eius diei Caesar, priusquam se hostes ex 
terrore ac fuga reciperent, in fines Suessionum, qui proximi
 Remis erant, exercitum duxit et magno itinere confecto
 ad oppidum Noviodunum contendit. </p>
</div>
<div type="section" n="2">
<p>id ex itinere 
oppugnare conatus, quod vacuum ab defensoribus esse 
audiebat, propter latitudinem fossae murique altitudinem 
</p>
</div>
<div type="section" n="3">
<p>paucis defendentibus expugnare non potuit, castris munitis
 vineas agere quaeque ad oppugnandum usui erant comparare
 coepit. </p>
</div>
<div type="section" n="4">
<p>interim omnis ex fuga Suessionum multitudo
 in oppidum proxima nocte convenit. </p>
</div>
<div type="section" n="5">
<p>celeriter vineis 
ad oppidum actis, aggere iacto turribusque constitutis, 
magnitudine operum, quae neque viderant ante Galli 
neque audierant, et celeritate Romanorum permoti legatos <pb/> 
ad Caesarem de deditione mittunt et petentibus Remis 
ut conservarentur impetrant. </p>
</div>
</div>
<div type="chapter" n="13">
<div type="section" n="1">
<p rend="indent(2)">Caesar obsidibus acceptis primis civitatis atque 
ipsius Galbae regis duobus filiis armisque omnibus ex 
oppido traditis in deditionem Suessiones accepit exercitumque
 in Bellovacos ducit. </p>
</div>
<div type="section" n="2">
<p>qui cum se suaque omnia 
in oppidum Bratuspantium contulissent atque ab eo 
oppido Caesar cum exercitu circiter milia passuum quinque
 abesset, omnes maiores natu ex oppido egressi manus 
ad Caesarem tendere et voce significare coeperunt sese 
in eius fidem ac potestatem venire neque contra populum 
Romanum armis contendere. </p>
</div>
<div type="section" n="3">
<p>item, cum ad oppidum 
accessisset castraque ibi poneret, pueri mulieresque ex 
muro passis manibus suo more pacem ab Romanis petiverunt.
 </p>
</div>
</div>
<div type="chapter" n="14">
<div type="section" n="1">
<p rend="indent(2)">Pro his Diviciacus—nam post discessum Belgarum 
dimissis Haeduorum copiis ad eum reverterat—facit 
verba: </p>
</div>
<div type="section" n="2">
<p>Bellovacos omni tempore in fide atque amicitia 
civitatis Haeduae fuisse; </p>
</div>
<div type="section" n="3">
<p>impulsos ab suis principibus, 
qui dicerent Haeduos a Caesare in servitutem redactos 
omnes indignitates contumeliasque perferre, et ab Haeduis
 defecisse et populo Romano bellum intulisse. </p>
</div>
<div type="section" n="4">
<p>qui eius 
consilii principes fuissent, quod intellegerent quantam 
calamitatem civitati intulissent, in Britanniam profugisse.
 </p>
</div>
<div type="section" n="5">
<p>petere non solum Bellovacos, sed etiam pro his Haeduos,
 ut sua clementia ac mansuetudine in eos utatur. </p>
</div>
<div type="section" n="6">
<p>quod si fecerit, Haeduorum auctoritatem apud omnes 
Belgas amplificaturum, quorum auxiliis atque opibus, 
si qua bella inciderint, sustentare consuerint. </p>
</div>
</div>
<div type="chapter" n="15">
<div type="section" n="1">
<p rend="indent(2)">Caesar honoris Diviciaci atque Haeduorum causa 
sese eos in fidem recepturum et conservaturum dixit; 
quod erat civitas magna inter Belgas auctoritate atque <pb/> 
hominum multitudine praestabat, sescentos obsides poposcit.
 </p>
</div>
<div type="section" n="2">
<p>his traditis omnibusque armis ex oppido conlatis 
ab eo loco in fines Ambianorum pervenit, qui se suaque 
omnia sine mora dediderunt. </p>
</div>
<div type="section" n="3">
<p>eorum fines Nervii attingebant.
 quorum de natura moribusque cum quaereret,
 sic reperiebat: </p>
</div>
<div type="section" n="4">
<p>nullum esse aditum ad eos mercatoribus;
 nihil pati vini reliquarumque rerum ad luxuriam 
pertinentium inferri, quod his rebus relanguescere animos
 eorum virtutemque remitti existimarent; </p>
</div>
<div type="section" n="5">
<p>esse homines
 feros magnaeque virtutis; increpitare atque incusare 
reliquos Belgas, qui se populo Romano dedidissent patriamque
 virtutem proiecissent; </p>
</div>
<div type="section" n="6">
<p>confirmare sese neque 
legatos missuros neque ullam condicionem pacis accepturos.
 </p>
</div>
</div>
<div type="chapter" n="16">
<div type="section" n="1">
<p rend="indent(2)">Cum per eorum fines triduo iter fecisset, inveniebat
 ex captivis Sabim flumen a castris suis non amplius 
milibus passuum <hi rend="small-caps">x</hi> abesse; </p>
</div>
<div type="section" n="2">
<p>trans id flumen omnes Nervios
 consedisse adventumque ibi Romanorum exspectare
 una cum Atrebatibus et Viromanduis, finitimis suis 
—</p>
</div>
<div type="section" n="3">
<p>nam his utrisque persuaserant, uti eandem belli fortunam
 experirentur—</p>
</div>
<div type="section" n="4">
<p>; exspectari etiam ab iis Atuatucorum 
copias atque esse in itinere; </p>
</div>
<div type="section" n="5">
<p>mulieres quique per aetatem <pb/> 
ad pugnam inutiles viderentur, in eum locum coniecisse, 
quo propter paludes exercitui aditus non esset. </p>
</div>
</div>
<div type="chapter" n="17">
<div type="section" n="1">
<p rend="indent(2)">His rebus cognitis exploratores centurionesque 
praemittit, qui locum castris idoneum deligant. </p>
</div>
<div type="section" n="2">
<p>cum ex 
dediticiis Belgis reliquisque Gallis complures Caesarem 
secuti una iter facerent, quidam ex his, ut postea ex captivis
 cognitum est, eorum dierum consuetudine itineris 
nostri exercitus perspecta nocte ad Nervios pervenerunt 
atque his demonstrarunt inter singulas legiones impedimentorum
 magnum numerum intercedere neque esse 
quicquam negotii, cum prima legio in castra venisset 
reliquaeque legiones magnum spatium abessent, hanc 
sub sarcinis adoriri; </p>
</div>
<div type="section" n="3">
<p>qua pulsa impedimentisque direptis 
futurum ut reliquae contra consistere non auderent. </p>
</div>
<div type="section" n="4">
<p>adiuvabat
 etiam eorum consilium, qui rem deferebant, quod 
Nervii antiquitus, cum equitatu nihil possent—neque 
enim ad hoc tempus ei rei student, sed quicquid possunt, 
pedestribus valent copiis—, quo facilius finitimorum 
equitatum, si praedandi causa ad eos venissent, impedirent,
 teneris arboribus incisis atque inflexis crebrisque 
in latitudinem ramis enatis et rubis sentibusque interiectis
 effecerant, ut instar muri hae saepes munimentum 
praeberent, quo non modo non intrari, sed ne perspici <pb/> </p>
</div>
<div type="section" n="5">
<p>quidem posset. his rebus cum iter agminis nostri impediretur,
 non omittendum sibi consilium Nervii existimaverunt.
 </p>
</div>
</div>
<div type="chapter" n="18">
<div type="section" n="1">
<p rend="indent(2)">Loci natura erat haec, quem locum nostri castris 
delegerant: collis ab summo aequaliter declivis ad flumen 
Sabim, quod supra nominavimus, vergebat. </p>
</div>
<div type="section" n="2">
<p>ab eo flumine 
pari acclivitate collis nascebatur adversus huic et contrarius,
 passus circiter ducentos, infimus apertus, ab superiore
 parte silvestris, ut non facile introrsus perspici posset. </p>
</div>
<div type="section" n="3">
<p>intra eas silvas hostes in occulto sese continebant. in aperto
 loco secundum flumen paucae stationes equitum videbantur.
 fluminis erat altitudo pedum circiter trium. </p>
</div>
</div>
<div type="chapter" n="19">
<div type="section" n="1">
<p rend="indent(2)">Caesar equitatu praemisso subsequebatur omnibus
 copiis. sed ratio ordoque agminis aliter se habebat 
ac Belgae ad Nervios detulerant. </p>
</div>
<div type="section" n="2">
<p>nam quod hostibus 
adpropinquabat, consuetudine sua Caesar sex legiones 
expeditas ducebat; </p>
</div>
<div type="section" n="3">
<p>post eas totius exercitus impedimenta 
conlocarat; inde duae legiones quae proxime conscriptae 
erant totum agmen claudebant praesidioque impedimentis
 erant. </p>
</div>
<div type="section" n="4">
<p>equites nostri cum funditoribus sagittariisque 
flumen transgressi cum hostium equitatu proelium commiserunt.
 </p>
</div>
<div type="section" n="5">
<p>cum se illi identidem in silvas ad suos reciperent
 ac rursus ex silva in nostros impetum facerent 
neque nostri longius quam quem ad finem porrecta loca 
aperta pertinebant cedentes insequi auderent, interim <pb/> 
legiones sex, quae primae venerant, opere dimenso castra 
munire coeperunt. </p>
</div>
<div type="section" n="6">
<p>ubi prima impedimenta nostri exercitus
 ab iis qui in silvis abditi latebant visa sunt, quod 
tempus inter eos committendi proelii convenerat, ita ut 
intra silvas aciem ordinesque constituerant atque ipsi 
sese confirmaverant, subito omnibus copiis provolaverunt 
impetumque in nostros equites fecerunt. </p>
</div>
<div type="section" n="7">
<p>his facile pulsis 
ac proturbatis incredibili celeritate ad flumen decucurrerunt,
 ut paene uno tempore et ad silvas et in flumine et 
iam in manibus nostris hostes viderentur. </p>
</div>
<div type="section" n="8">
<p>eadem autem 
celeritate adverso colle ad nostra castra atque eos, qui in 
opere occupati erant, contenderunt. </p>
</div>
</div>
<div type="chapter" n="20">
<div type="section" n="1">
<p rend="indent(2)">Caesari omnia uno tempore erant agenda: vexillum
 proponendum, quod erat insigne, cum ad arma concurri
 oporteret, signum tuba dandum, ab opere revocandi 
milites, qui paulo longius aggeris petendi causa processerant,
 arcessendi, acies instruenda, milites cohortandi, <pb/> </p>
</div>
<div type="section" n="2">
<p>signum dandum. quarum rerum magnam partem temporis
 brevitas et incursus hostium impediebat. </p>
</div>
<div type="section" n="3">
<p>his difficultatibus
 duae res erant subsidio, scientia atque usus 
militum, quod superioribus proeliis exercitati, quid fieri 
oporteret, non minus commode ipsi sibi praescribere 
quam ab aliis doceri poterant, et quod ab opere singulisque
 legionibus singulos legatos Caesar discedere nisi munitis
 castris vetuerat. </p>
</div>
<div type="section" n="4">
<p>hi propter propinquitatem et celeritatem
 hostium nihil iam Caesaris imperium exspectabant, 
sed per se quae videbantur administrabant. </p>
</div>
</div>
<div type="chapter" n="21">
<div type="section" n="1">
<p rend="indent(2)">Caesar necessariis rebus imperatis ad cohortandos 
milites, quam in partem fors obtulit, decucurrit et ad 
legionem decimam devenit. </p>
</div>
<div type="section" n="2">
<p>milites non longiore oratione 
cohortatus, quam uti suae pristinae virtutis memoriam 
retinerent neu perturbarentur animo hostiumque impetum
 fortiter sustinerent,</p>
</div>
<div type="section" n="3">
<p> quod non longius hostes aberant 
quam quo telum adigi posset, proelii committendi signum
 dedit. </p>
</div>
<div type="section" n="4">
<p>atque in alteram partem item cohortandi 
causa profectus pugnantibus occurrit. </p>
</div>
<div type="section" n="5">
<p>temporis tanta 
fuit exiguitas hostiumque tam paratus ad dimicandum 
animus, ut non modo ad insignia accommodanda, sed 
etiam ad galeas induendas scutisque tegimenta detrahenda
 tempus defuerit. </p>
</div>
<div type="section" n="6">
<p>quam quisque ab opere in partem 
casu devenit quaeque prima signa conspexit, ad haec constitit,
 ne in quaerendis suis pugnandi tempus dimitteret. </p>
</div>
</div>
<div type="chapter" n="22">
<div type="section" n="1">
<p rend="indent(2)">Instructo exercitu magis ut loci natura deiectusque <pb/> 
collis et necessitas temporis, quam ut rei militaris ratio 
atque ordo postulabat, cum diversis legionibus aliae alia 
in parte hostibus resisterent saepibusque densissimis, ut 
ante demonstravimus, interiectis prospectus impediretur, 
neque certa subsidia conlocari neque quid in quaque 
parte opus esset, provideri neque ab uno omnia imperia 
administrari poterant. </p>
</div>
<div type="section" n="2">
<p>itaque in tanta rerum iniquitate 
fortunae quoque eventus varii sequebantur. </p>
</div>
</div>
<div type="chapter" n="23">
<div type="section" n="1">
<p rend="indent(2)">Legionis nonae et decimae milites, ut in sinistra 
parte aciei constiterant, pilis emissis cursu ac lassitudine 
exanimatos vulneribusque confectos Atrebates—nam 
his ea pars obvenerat—celeriter ex loco superiore in flumen
 compulerunt et transire conantes insecuti gladiis 
magnam partem eorum impeditam interfecerunt. </p>
</div>
<div type="section" n="2">
<p>ipsi 
transire flumen non dubitaverunt et in locum iniquum 
progressi rursus resistentes hostes redintegrato proelio 
in fugam dederunt. </p>
</div>
<div type="section" n="3">
<p>item alia in parte diversae duae legiones
 undecima et octava, profligatis Viromanduis quibuscum
 erant congressi, ex loco superiore in ipsis fluminis ripis
 proeliabantur. </p>
</div>
<div type="section" n="4">
<p>at totis fere castris a fronte et a sinistra 
parte nudatis, cum in dextro cornu legio duodecima et 
non magno ab ea intervallo septima constitisset, omnes 
Nervii confertissimo agmine duce Boduognato, qui summam
 imperii tenebat, ad eum locum contenderunt. </p>
</div>
<div type="section" n="5">
<p>quorum <pb/> 
 pars aperto latere legiones circumvenire, pars summum
 castrorum locum petere coepit. </p>
</div>
</div>
<div type="chapter" n="24">
<div type="section" n="1">
<p rend="indent(2)">Eodem tempore equites nostri levisque armaturae 
pedites, qui cum iis una fuerant quos primo hostium 
impetu pulsos dixeram, cum se in castra reciperent, 
adversis hostibus occurrebant ac rursus aliam in partem
 fugam petebant,</p>
</div>
<div type="section" n="2">
<p> et calones, qui ab decumana porta 
ac summo iugo collis nostros victores flumen transisse 
conspexerant, praedandi causa egressi, cum respexissent 
et hostes in nostris castris versari vidissent, praecipites 
fugae sese mandabant. </p>
</div>
<div type="section" n="3">
<p>simul eorum, qui cum impedimentis
 veniebant, clamor fremitusque oriebatur, aliique aliam 
in partem perterriti ferebantur. </p>
</div>
<div type="section" n="4">
<p>quibus omnibus rebus 
permoti equites Treveri, quorum inter Gallos virtutis 
opinio est singularis, qui auxilii causa a civitate missi ad 
Caesarem venerant, cum multitudine hostium castra 
nostra compleri, legiones premi et paene circumventas 
teneri, calones, equites, funditores, Numidas diversos 
dissipatosque in omnes partes fugere vidissent, despera- <pb/> </p>
</div>
<div type="section" n="5">
<p>tis nostris rebus domum contenderunt; Romanos pulsos 
superatosque, castris impedimentisque eorum hostes 
potitos civitati renuntiaverunt. </p>
</div>
</div>
<div type="chapter" n="25">
<div type="section" n="1">
<p rend="indent(2)">Caesar ab decimae legionis cohortatione ad dextrum
 cornu profectus, ubi suos urgeri signisque in unum 
locum conlatis duodecimae legionis confertos milites sibi 
ipsos ad pugnam esse impedimento vidit, quartae cohortis
 omnibus centurionibus occisis signiferoque interfecto 
signo amisso, reliquarum cohortium omnibus fere centurionibus
 aut vulneratis aut occisis, in his primipilo P. Sextio
 Baculo fortissimo viro multis gravibusque vulneribus 
confecto, ut iam se sustinere non posset, reliquos esse 
tardiores et nunnullos ab novissimis desertos proelio excedere
 ac tela vitare, hostes neque a fronte ex inferiore 
loco subeuntes intermittere et ab utroque latere instare 
et rem esse in angusto vidit neque ullum esse subsidium, 
quod submitti posset: </p>
</div>
<div type="section" n="2">
<p>scuto ab novissimis uni militi detracto,
 quod ipse eo sine scuto venerat, in primam aciem 
processit centurionibusque nominatim appellatis reliquos 
cohortatus milites signa inferre et manipulos laxare iussit, 
quo facilius gladiis uti possent. </p>
</div>
<div type="section" n="3">
<p>cuius adventu spe inlata 
militibus ac redintegrato animo, cum pro se quisque in <pb/> 
conspectu imperatoris etiam extremis suis rebus operam 
navare cuperet, paulum hostium impetus tardatus est. </p>
</div>
</div>
<div type="chapter" n="26">
<div type="section" n="1">
<p rend="indent(2)">Caesar cum septimam legionem quae iuxta constiterat,
 item urgeri ab hoste vidisset, tribunos militum 
monuit ut paulatim sese legiones coniungerent et conversa
 signa in hostes inferrent. </p>
</div>
<div type="section" n="2">
<p>quo facto cum alius alii 
subsidium ferret neque timerent ne aversi ab hoste circumvenirentur,
 audacius resistere ac fortius pugnare coeperunt.
 </p>
</div>
<div type="section" n="3">
<p>interim milites legionum duarum, quae in novissimo
 agmine praesidio impedimentis fuerant, proelio nuntiato
 cursu incitato in summo colle ab hostibus conspiciebantur,
</p>
</div>
<div type="section" n="4">
<p> et Labienus castris hostium potitus et ex loco 
superiore, quae res in nostris castris gererentur, conspicatus
 decimam legionem subsidio nostris misit. </p>
</div>
<div type="section" n="5">
<p>qui cum 
ex equitum et calonum fuga, quo in loco res esset quantoque
 in periculo et castra et legiones et imperator versaretur,
 cognovissent, nihil ad celeritatem sibi reliqui 
fecerunt. </p>
</div>
</div>
<div type="chapter" n="27">
<div type="section" n="1">
<p rend="indent(2)">Horum adventu tanta rerum commutatio est facta, 
ut nostri, etiam qui vulneribus confecti procubuissent, 
</p>
</div>
<div type="section" n="2">
<p>scutis innixi proelium redintegrarent, calones perterritos
 hostes conspicati etiam inermes armatis occurrerent, 
equites vero, ut turpitudinem fugae virtute delerent, <pb/> 
omnibus in locis pugnantes studio se legionariis militibus 
praeferrent. </p>
</div>
<div type="section" n="3">
<p>at hostes etiam in extrema spe salutis tantam
 virtutem praestiterunt, ut cum primi eorum cecidissent,
 proximi iacentibus insisterent atque ex eorum 
</p>
</div>
<div type="section" n="4">
<p>corporibus pugnarent, his deiectis et coacervatis cadaveribus,
 qui superessent ut ex tumulo tela in nostros conicerent
 pilaque intercepta remitterent: </p>
</div>
<div type="section" n="5">
<p>ut non nequiquam 
tantae virtutis homines iudicari deberet ausos esse transire 
latissimum flumen, ascendere altissimas ripas, subire iniquissimum
 locum; quae facilia ex difficillimis animi magnitudo
 redegerat. </p>
</div>
</div>
<div type="chapter" n="28">
<div type="section" n="1">
<p rend="indent(2)">Hoc proelio facto et prope ad internecionem gente 
ac nomine Nerviorum redacto maiores natu, quos una 
cum pueris mulieribusque in aestuaria ac paludes coniectos
 dixeramus, hac pugna nuntiata cum victoribus nihil 
impeditum, victis nihil tutum arbitrarentur, omnium, 
</p>
</div>
<div type="section" n="2">
<p>qui supererant, consensu legatos ad Caesarem miserunt 
seque ei dediderunt et in commemoranda civitatis calamitate
 ex sescentis ad tres senatores, ex hominum milibus <pb/> 
<hi rend="small-caps">lx</hi> vix ad quingentos qui arma ferre possent, sese redactos
 esse dixerunt. </p>
</div>
<div type="section" n="3">
<p>quos Caesar, ut in miseros ac supplices 
usus misericordia videretur, diligentissime conservavit 
suisque finibus atque oppidis uti iussit et finitimis imperavit,
 ut ab iniuria et maleficio se suosque prohiberent. </p>
</div>
</div>
<div type="chapter" n="29">
<div type="section" n="1">
<p rend="indent(2)">Atuatuci, de quibus supra diximus, cum omnibus 
copiis auxilio Nerviis venirent, hac pugna nuntiata ex 
itinere domum reverterunt; </p>
</div>
<div type="section" n="2">
<p>cunctis oppidis castellisque 
desertis sua omnia in unum oppidum egregie natura 
munitum contulerunt. </p>
</div>
<div type="section" n="3">
<p>quod cum ex omnibus in circuitu 
partibus altissimas rupes despectusque haberet, una ex 
parte leniter acclivis aditus in latitudinem non amplius 
ducentorum pedum relinquebatur; quem locum duplici 
altissimo muro munierant; tum magni ponderis saxa et 
praeacutas trabes in muro conlocabant. </p>
</div>
<div type="section" n="4">
<p>ipsi erant ex Cimbris
 Teutonisque prognati, qui cum iter in provinciam 
nostram atque Italiam facerent, iis impedimentis, quae 
secum agere ac portare non poterant, citra flumen Rhenum
 depositis custodiam ex suis ac praesidium, sex milia 
hominum, una reliquerunt. </p>
</div>
<div type="section" n="5">
<p>hi post eorum obitum multos <pb/> 
annos a finitimis exagitati, cum alias bellum inferrent, 
alias inlatum defenderent, consensu eorum omnium pace 
facta hunc sibi domicilio locum delegerunt. </p>
</div>
</div>
<div type="chapter" n="30">
<div type="section" n="1">
<p rend="indent(2)">Ac primo adventu exercitus nostri crebras ex oppido
 excursiones faciebant parvulisque proeliis cum nostris
 contendebant; </p>
</div>
<div type="section" n="2">
<p>postea vallo pedum in circuitu quindecim
 milium crebrisque castellis circummuniti oppido 
se continebant. </p>
</div>
<div type="section" n="3">
<p>ubi vineis actis aggere exstructo turrim 
procul constitui viderunt, primum inridere ex muro atque 
increpitare vocibus, quod tanta machinatio a tanto spatio 
instrueretur: </p>
</div>
<div type="section" n="4">
<p>quibusnam manibus aut quibus viribus praesertim
 homines tantulae staturae—nam plerumque omnibus
 Gallis prae magnitudine corporum suorum brevitas
 nostra contemptui est—tanti oneris turrim in muro 
posse conlocare confiderent? </p>
</div>
</div>
<div type="chapter" n="31">
<div type="section" n="1">
<p rend="indent(2)">Ubi vero moveri et adpropinquare moenibus viderunt, <pb/> 
 nova atque inusitata specie commoti legatos ad 
Caesarem de pace miserunt, qui ad hunc modum locuti: </p>
</div>
<div type="section" n="2">
<p>non se existimare Romanos sine ope divina bellum gerere, 
qui tantae altitudinis machinationes tanta celeritate 
</p>
</div>
<div type="section" n="3">
<p>promovere et ex propinquitate pugnare possent, se suaque
 omnia eorum potestati permittere dixerunt. </p>
</div>
<div type="section" n="4">
<p>unum 
petere ac deprecari: si forte pro sua clementia ac mansuetudine,
 quam ipsi ab aliis audirent, statuisset Atuatucos 
esse conservandos, ne se armis despoliaret. </p>
</div>
<div type="section" n="5">
<p>sibi omnes 
fere finitimos esse inimicos ac suae virtuti invidere, a 
quibus se defendere traditis armis non possent. </p>
</div>
<div type="section" n="6">
<p>sibi praestare,
 si in eum casum deducerentur, quamvis fortunam 
a populo Romano pati, quam ab his per cruciatum interfici,
 inter quos dominari consuessent. </p>
</div>
</div>
<div type="chapter" n="32">
<div type="section" n="1">
<p rend="indent(2)">Ad haec Caesar respondit: se magis consuetudine 
sua quam merito eorum civitatem conservaturum, si 
priusquam murum aries attigisset, se dedidissent; sed 
deditionis nullam esse condicionem nisi armis traditis. </p>
</div>
<div type="section" n="2">
<p>se id quod in Nerviis fecisset facturum finitimisque imperaturum
 ne quam dediticiis populi Romani iniuriam inferrent.
 </p>
</div>
<div type="section" n="3">
<p>re nuntiata ad suos, quae imperarentur facere 
dixerunt. </p>
</div>
<div type="section" n="4">
<p>armorum magna multitudine de muro in fossam 
quae erat ante oppidum iacta, sic ut prope summam muri <pb/> 
aggerisque altitudinem acervi armorum adaequarent, et 
tamen circiter parte tertia, ut postea perspectum est, 
celata atque in oppido retenta, portis patefactis eo die 
pace sunt usi. </p>
</div>
</div>
<div type="chapter" n="33">
<div type="section" n="1">
<p rend="indent(2)">Sub vesperum Caesar portas claudi militesque ex 
oppido exire iussit, ne quam noctu oppidani a militibus 
iniuriam acciperent. </p>
</div>
<div type="section" n="2">
<p>illi ante inito ut intellectum est consilio,
 quod deditione facta nostros praesidia deducturos 
aut denique indiligentius servaturos crediderant, partim 
cum iis quae retinuerant et celaverant armis, partim 
scutis ex cortice factis aut viminibus intextis, quae subito 
ut temporis exiguitas postulabat, pellibus induxerant, 
tertia vigilia, qua minime arduus ad nostras munitiones 
ascensus videbatur, omnibus copiis repente ex oppido 
eruptionem fecerunt. </p>
</div>
<div type="section" n="3">
<p>celeriter ut ante Caesar imperarat 
ignibus significatione facta ex proximis castellis eo concursum
 est,</p>
</div>
<div type="section" n="4">
<p> pugnatumque ab hostibus ita acriter est 
ut a viris fortibus in extrema spe salutis iniquo loco contra
 eos qui ex vallo turribusque tela iacerent, pugnari 
debuit, cum in una virtute omnis spes consisteret. </p>
</div>
<div type="section" n="5">
<p>occisis
 ad hominum milibus quattuor reliqui in oppidum 
reiecti sunt. </p>
</div>
<div type="section" n="6">
<p>postridie eius diei refractis portis, cum iam 
defenderet nemo, atque intromissis militibus nostris sectionem
 eius oppidi universam Caesar vendidit. </p>
</div>
<div type="section" n="7">
<p>ab iis qui 
emerant capitum numerus ad eum relatus est milium 
quinquaginta trium. <pb/> </p>
</div>
</div>
<div type="chapter" n="34">
<div type="section" n="1">
<p rend="indent(2)">Eodem tempore a P. Crasso, quem cum legione 
una miserat ad Venetos, Unellos, Osismos, Coriosolitas, 
Essuvios, Aulercos, Redones, quae sunt maritimae civitates
 Oceanumque attingunt, certior factus est omnes 
eas civitates in dicionem potestatemque populi Romani 
redactas esse. </p>
</div>
</div>
<div type="chapter" n="35">
<div type="section" n="1">
<p rend="indent(2)">His rebus gestis omni Gallia pacata tanta huius 
belli ad barbaros opinio perlata est, uti ab iis nationibus, 
quae trans Rhenum incolerent, legati ad Caesarem mitterentur,
 qui se obsides daturas, imperata facturas pollicerentur.
 </p>
</div>
<div type="section" n="2">
<p>quas legationes Caesar, quod in Italiam Illyricumque
 properabat, initio proximae aestatis ad se reverti 
iussit. </p>
</div>
<div type="section" n="3">
<p>ipse in Carnutes, Andes, Turonos quaeque civitates 
propinquae his locis erant, ubi bellum gesserat, legionibus 
in hiberna deductis in Italiam profectus est. </p>
</div>
<div type="section" n="4">
<p>ob easque 
res ex litteris Caesaris dies quindecim supplicatio decreta 
est, quod ante id tempus accidit nulli. <pb/> </p>
</div>
</div>
</div>
<div type="book" n="3">
<div type="chapter" n="t">
<div type="section" n="1">
<p><label type="head" rend="indent(4)">LIBER TERTIVS</label> </p>
</div>
</div>
<div type="chapter" n="1">
<div type="section" n="1">
<p rend="indent(2)">Cum in Italiam proficisceretur Caesar, Ser. Galbam 
cum legione <hi rend="small-caps">xii</hi>. et parte equitatus in Nantuatis, Veragros 
Sedunosque misit, qui a finibus Allobrogum et lacu Lemanno
 et flumine Rhodano ad summas Alpes pertinent. </p>
</div>
<div type="section" n="2">
<p>causa mittendi fuit, quod iter per Alpes, quo magno cum 
periculo magnisque cum portoriis mercatores ire consueverant,
 patefieri volebat. </p>
</div>
<div type="section" n="3">
<p>huic permisit, si opus esse arbitraretur,
 uti in his locis legionem hiemandi causa conlocaret.
 </p>
</div>
<div type="section" n="4">
<p>Galba secundis aliquot proeliis factis castellisque 
compluribus eorum expugnatis, missis ad eum undique 
legatis obsidibusque datis et pace facta constituit cohortes 
duas in Nantuatibus conlocare et ipse cum reliquis eius 
legionis cohortibus in vico Veragrorum qui appellatur 
Octodurus hiemare. </p>
</div>
<div type="section" n="5">
<p>qui vicus positus in valle, non magna
 adiecta planitie, altissimis montibus undique continetur.
 </p>
</div>
<div type="section" n="6">
<p>cum hic in duas partes flumine divideretur, alteram <pb/> 
partem eius vici Gallis ad hiemandum concessit, alteram 
vacuam ab his relictam cohortibus attribuit. eum locum 
vallo fossaque munivit. </p>
</div>
</div>
<div type="chapter" n="2">
<div type="section" n="1">
<p rend="indent(2)">Cum dies hibernorum complures transissent frumentumque
 eo comportari iussisset, subito per exploratores
 certior factus est ex ea parte vici, quam Gallis 
concesserat, omnes noctu discessisse montesque qui impenderent
 a maxima multitudine Sedunorum et Veragrorum
 teneri. </p>
</div>
<div type="section" n="2">
<p>id aliquot de causis acciderat, ut subito Galli 
belli renovandi legionisque opprimendae consilium caperent:
 </p>
</div>
<div type="section" n="3">
<p>primum quod legionem neque eam plenissimam 
detractis cohortibus duabus et compluribus singillatim, 
qui commeatus petendi causa missi erant, absentibus, 
propter paucitatem despiciebant; </p>
</div>
<div type="section" n="4">
<p>tum etiam quod propter
 iniquitatem loci, cum ipsi ex montibus in vallem 
decurrerent et tela conicerent, ne primum quidem posse 
impetum suum sustineri existimabant. </p>
</div>
<div type="section" n="5">
<p>accedebat, quod 
suos ab se liberos abstractos obsidum nomine dolebant 
et Romanos non solum itinerum causa, sed etiam perpetuae
 possessionis culmina Alpium occupare conari et ea 
loca finitimae provinciae adiungere sibi persuasum habebant.
 </p>
</div>
</div>
<div type="chapter" n="3">
<div type="section" n="1">
<p rend="indent(2)">His nuntiis acceptis Galba, cum neque opus hibernorum
 munitionesque plene essent perfectae neque de <pb/> 
frumento reliquoque commeatu satis esset provisum, 
quod deditione facta obsidibusque acceptis nihil de bello 
timendum existimaverat, consilio celeriter convocato sententias
 exquirere coepit. </p>
</div>
<div type="section" n="2">
<p>quo in consilio, cum tantum 
repentini periculi praeter opinionem accidisset ac iam 
omnia fere superiora loca multitudine armatorum completa
 conspicerentur neque subsidio veniri neque commeatus
 supportari interclusis itineribus possent,</p>
</div>
<div type="section" n="3">
<p> prope 
iam desperata salute nonnullae huiusmodi sententiae 
dicebantur, ut impedimentis relictis eruptione facta isdem 
itineribus, quibus eo pervenissent, ad salutem contenderent.
 </p>
</div>
<div type="section" n="4">
<p>maiori tamen parti placuit hoc reservato ad extremum
 consilio interim rei eventum experiri et castra 
defendere. </p>
</div>
</div>
<div type="chapter" n="4">
<div type="section" n="1">
<p rend="indent(2)">Brevi spatio interiecto, vix ut rebus quas constituissent
 conlocandis atque administrandis tempus daretur, 
hostes ex omnibus partibus signo dato decurrere, lapides 
gaesaque in vallum conicere. </p>
</div>
<div type="section" n="2">
<p>nostri primo integris viribus 
fortiter repugnare neque ullum frustra telum ex loco 
superiore mittere, ut quaeque pars castrorum nudata 
defensoribus premi videbatur, eo occurrere et auxilium 
</p>
</div>
<div type="section" n="3">
<p>ferre, sed hoc superari quod diuturnitate pugnae hostes 
defessi proelio excedebant, alii integris viribus succe- <pb/> </p>
</div>
<div type="section" n="4">
<p>debant; quarum rerum a nostris propter paucitatem 
fieri nihil poterat, ac non modo defesso ex pugna excedendi,
 sed ne saucio quidem eius loci ubi constiterat relinquendi
 ac sui recipiendi facultas dabatur. </p>
</div>
</div>
<div type="chapter" n="5">
<div type="section" n="1">
<p rend="indent(2)">Cum iam amplius horis sex continenter pugnaretur 
ac non solum vires, sed etiam tela nostros deficerent atque 
hostes acrius instarent languidioribusque nostris vallum 
scindere et fossas complere coepissent resque esset iam 
ad extremum perducta casum, P. </p>
</div>
<div type="section" n="2">
<p>Sextius Baculus, primi 
pili centurio, quem Nervico proelio compluribus confectum
 vulneribus diximus, et item C. Volusenus, tribunus
 militum, vir et consilii magni et virtutis, ad Galbam 
adcurrunt atque unam esse spem salutis docent, si eruptione
 facta extremum auxilium experirentur. </p>
</div>
<div type="section" n="3">
<p>itaque convocatis
 centurionibus celeriter milites certiores facit, 
paulisper intermitterent proelium ac tantummodo tela 
missa exciperent seque ex labore reficerent, post dato 
signo e castris erumperent atque omnem spem salutis 
in virtute ponerent. </p>
</div>
</div>
<div type="chapter" n="6">
<div type="section" n="1">
<p rend="indent(2)">Quod iussi sunt, faciunt ac subito omnibus portis 
eruptione facta neque cognoscendi quid fieret neque sui 
colligendi hostibus facultatem relinquunt. </p>
</div>
<div type="section" n="2">
<p>ita commutata 
fortuna eos qui in spem potiundorum castrorum venerant, 
undique circumventos intercipiunt et ex hominum milibus
 amplius triginta, quem numerum barbarorum ad 
castra venisse constabat, plus tertia parte interfecta 
reliquos perterritos in fugam coniciunt ac ne in locis quidem
 superioribus consistere patiuntur. </p>
</div>
<div type="section" n="3">
<p>sic omnibus hostium
 copiis fusis armisque exutis se intra munitiones suas <pb/> </p>
</div>
<div type="section" n="4">
<p>recipiunt. quo proelio facto, quod saepius fortunam 
temptare Galba nolebat atque alio se in hiberna consilio 
venisse meminerat, aliis occurrisse rebus videbat, maxime 
frumenti commeatusque inopia permotus postero die 
</p>
</div>
<div type="section" n="5">
<p>omnibus eius vici aedificiis incensis in provinciam reverti 
contendit ac nullo hoste prohibente aut iter demorante 
incolumem legionem in Nantuates, inde in Allobroges 
perduxit ibique hiemavit. </p>
</div>
</div>
<div type="chapter" n="7">
<div type="section" n="1">
<p rend="indent(2)">His rebus gestis cum omnibus de causis Caesar pacatam
 Galliam existimaret, superatis Belgis, expulsis Germanis,
 victis in Alpibus Sedunis, atque ita inita hieme 
in Illyricum profectus esset, quod eas quoque nationes 
adire et regiones cognoscere volebat, subitum bellum in 
Gallia coortum est. </p>
</div>
<div type="section" n="2">
<p>eius belli haec fuit causa: P. Crassus
 adulescens cum legione septima proximus mari in 
Andibus hiemarat. </p>
</div>
<div type="section" n="3">
<p>is quod in his locis inopia frumenti 
erat, praefectos tribunosque militum complures in finitimas
 civitates frumenti commeatusque petendi causa 
dimisit; quo in numero est T. </p>
</div>
<div type="section" n="4">
<p>Terrasidius missus in Unellos
 Essuviosque, M. Trebius Gallus in Coriosolitas, Q. 
Velanius cum T. Sillio in Venetos. <pb/> </p>
</div>
</div>
<div type="chapter" n="8">
<div type="section" n="1">
<p rend="indent(2)">Huius est civitatis longe amplissima auctoritas 
omnis orae maritimae regionum earum, quod et naves 
habent Veneti plurimas, quibus in Britanniam navigare 
consuerunt, et scientia atque usu rerum nauticarum ceteros
 antecedunt et in magno impetu maris atque aperto 
Oceano paucis portibus interiectis, quos tenent ipsi, 
omnes fere, qui eo mari uti consuerunt, habent vectigales. </p>
</div>
<div type="section" n="2">
<p>ab his fit initium retinendi Sillii atque Velanii et si quos 
intercipere potuerunt, quod per eos suos se obsides, quos 
Crasso dedissent, recuperaturos existimabant. </p>
</div>
<div type="section" n="3">
<p>horum 
auctoritate finitimi adducti, ut sunt Gallorum subita et 
repentina consilia, eadem de causa Trebium Terrasidiumque
 retinent et celeriter missis legatis per suos principes 
inter se coniurant nihil nisi communi consilio acturos 
</p>
</div>
<div type="section" n="4">
<p>eundemque omnes fortunae exitum esse laturos, reliquasque
 civitates sollicitant, ut in ea libertate, quam a maioribus <pb/> 
 acceperint, permanere quam Romanorum servitutem
 perferre malint. </p>
</div>
<div type="section" n="5">
<p>omni ora maritima celeriter ad 
suam sententiam perducta communem legationem ad 
P. Crassum mittunt, si velit suos recuperare, obsides 
sibi remittat. </p>
</div>
</div>
<div type="chapter" n="9">
<div type="section" n="1">
<p rend="indent(2)">Quibus de rebus Caesar a Crasso certior factus, quod 
ipse aberat longius, naves interim longas aedificari in 
flumine Ligeri quod influit in Oceanum, remiges ex provincia
 institui, nautas gubernatoresque comparari iubet. </p>
</div>
<div type="section" n="2">
<p>his rebus celeriter administratis ipse, cum primum per 
anni tempus potuit, ad exercitum contendit. </p>
</div>
<div type="section" n="3">
<p>Veneti reliquaeque
 item civitates cognito Caesaris adventu, &lt;et de 
recipiendis obsidibus spem se fefellisse&gt; certiores facti, 
simul quod quantum in se facinus admisissent intellegebant—legatos,
 quod nomen apud omnes nationes 
sanctum inviolatumque semper fuisset, retentos ab se et 
in vincula coniectos—, pro magnitudine periculi bellum 
parare et maxime ea quae ad usum navium pertinent providere
 instituunt, hoc maiore spe quod multum natura 
loci confidebant. </p>
</div>
<div type="section" n="4">
<p>pedestria esse itinera concisa aestuariis, 
navigationem impeditam propter inscientiam locorum 
paucitatemque portuum sciebant; </p>
</div>
<div type="section" n="5">
<p>neque nostros exercitus
 propter frumenti inopiam diutius apud se morari 
posse confidebant; </p>
</div>
<div type="section" n="6">
<p>ac iam ut omnia contra opinionem <pb/> 
acciderent, tamen se plurimum navibus posse, [quam] 
Romanos neque ullam facultatem habere navium neque 
eorum locorum, ubi bellum gesturi essent, vada portus 
insulas novisse; </p>
</div>
<div type="section" n="7">
<p>ac longe aliam esse navigationem in concluso
 mari atque in vastissimo atque apertissimo Oceano 
perspiciebant. </p>
</div>
<div type="section" n="8">
<p>his initis consiliis oppida muniunt, frumenta
 ex agris in oppida comportant, naves in Venetiam, 
</p>
</div>
<div type="section" n="9">
<p>ubi Caesarem primum bellum gesturum constabat, quam 
plurimas possunt, cogunt. </p>
</div>
<div type="section" n="10">
<p>socios sibi ad id bellum Osismos
 Lexovios Namnetes Ambiliatos Morinos Diablintes 
Menapios adsciscunt; auxilia ex Britannia, quae contra 
eas regiones posita est, arcessunt. </p>
</div>
</div>
<div type="chapter" n="10">
<div type="section" n="1">
<p rend="indent(2)">Erant hae difficultates belli gerendi, quas supra 
ostendimus, sed multa tamen Caesarem ad id bellum 
incitabant: </p>
</div>
<div type="section" n="2">
<p>iniuria retentorum equitum Romanorum, 
rebellio facta post deditionem, defectio datis obsidibus, 
tot civitatum coniuratio, in primis ne hac parte neglecta 
reliquae nationes sibi idem licere arbitrarentur. </p>
</div>
<div type="section" n="3">
<p>itaque 
cum intellegeret omnes fere Gallos novis rebus studere 
et ad bellum mobiliter celeriterque excitari, omnes autem <pb/> 
homines natura libertatis studio incitari et condicionem 
servitutis odisse, priusquam plures civitates conspirarent, 
partiendum sibi ac latius distribuendum exercitum putavit.
 </p>
</div>
</div>
<div type="chapter" n="11">
<div type="section" n="1">
<p rend="indent(2)">Itaque T. Labienum legatum in Treveros, qui proximi
 flumini Rheno sunt, cum equitatu mittit. </p>
</div>
<div type="section" n="2">
<p>huic mandat,
 Remos reliquosque Belgas adeat atque in officio contineat
 Germanosque, qui auxilio a Gallis arcessiti dicebantur,
 si per vim navibus flumen transire conentur, prohibeat.
 </p>
</div>
<div type="section" n="3">
<p>P. Crassum cum cohortibus legionariis duodecim 
et magno numero equitatus in Aquitaniam proficisci 
iubet, ne ex his nationibus auxilia in Galliam mittantur 
ac tantae nationes coniungantur. </p>
</div>
<div type="section" n="4">
<p>Q. Titurium Sabinum 
legatum cum legionibus tribus in Unellos, Coriosolitas 
Lexoviosque mittit, qui eam manum distinendam curet. </p>
</div>
<div type="section" n="5">
<p>D. Brutum adulescentem classi Gallicisque navibus, quas 
ex Pictonibus et Santonis reliquisque pacatis regionibus 
convenire iusserat, praeficit et, cum primum posset, in 
Venetos proficisci iubet. ipse eo pedestribus copiis contendit.
 </p>
</div>
</div>
<div type="chapter" n="12">
<div type="section" n="1">
<p rend="indent(2)">Erant eiusmodi fere situs oppidorum, ut posita in 
extremis lingulis promunturiisque neque pedibus aditum
 haberent, cum ex alto se aestus incitavisset, quod 
bis accidit semper horarum duodenarum spatio, neque <pb/> 
navibus, quod rursus minuente aestu naves in vadis adflictarentur.
 </p>
</div>
<div type="section" n="2">
<p>ita utraque re oppidorum oppugnatio impediebatur.
 </p>
</div>
<div type="section" n="3">
<p>ac si quando magnitudine operis forte superati 
extruso mari aggere ac molibus atque his oppidi moenibus
 adaequatis suis fortunis desperare coeperant, magno 
numero navium adpulso, cuius rei summam facultatem 
habebant, sua deportabant omnia seque in proxima 
oppida recipiebant; </p>
</div>
<div type="section" n="4">
<p>ibi se rursus isdem loci opportunitatibus
 defendebant. </p>
</div>
<div type="section" n="5">
<p>haec eo facilius magnam partem 
aestatis faciebant, quod nostrae naves tempestatibus 
detinebantur summaque erat vasto atque aperto mari, 
magnis aestibus, raris ac prope nullis portibus difficultas 
navigandi. </p>
</div>
</div>
<div type="chapter" n="13">
<div type="section" n="1">
<p rend="indent(2)">Namque ipsorum naves ad hunc modum factae 
armataeque erant: carinae aliquanto planiores quam 
nostrarum navium, quo facilius vada ac decessum aestus 
excipere possent; </p>
</div>
<div type="section" n="2">
<p>prorae admodum erectae atque item 
puppes, ad magnitudinem fluctuum tempestatumque adcommodatae;
 </p>
</div>
<div type="section" n="3">
<p>naves totae factae ex robore ad quamvis
 vim et contumeliam perferendam; </p>
</div>
<div type="section" n="4">
<p>transtra ex pedalibus
 in altitudinem trabibus confixa clavis ferreis digiti 
pollicis crassitudine; </p>
</div>
<div type="section" n="5">
<p>ancorae pro funibus ferreis catenis 
revinctae; </p>
</div>
<div type="section" n="6">
<p>pelles pro velis alutaeque tenuiter confectae, <pb/> 
sive propter lini inopiam atque eius usus inscientiam, sive 
—quod est magis veri simile—quod tantas tempestates 
Oceani tantosque impetus ventorum sustineri ac tanta 
onera navium regi velis non satis commode posse arbitrabantur.
 </p>
</div>
<div type="section" n="7">
<p>cum his navibus nostrae classi eiusmodi congressus
 erat, ut una celeritate et pulsu remorum praestaret,
 reliqua pro loci natura, pro vi tempestatum illis 
essent aptiora et adcommodatiora. </p>
</div>
<div type="section" n="8">
<p>neque enim his nostrae 
rostro nocere poterant—tanta in iis erat firmitudo—, 
neque propter altitudinem facile telum adigebatur, et 
eadem de causa minus commode copulis continebantur. </p>
</div>
<div type="section" n="9">
<p>accedebat, ut, cum se vento dedissent, tempestatem ferrent
 facilius et in vadis consisterent tutius et ab aestu 
relictae nihil saxa et cotes timerent; quarum rerum 
omnium nostris navibus casus erant extimescendi. </p>
</div>
</div>
<div type="chapter" n="14">
<div type="section" n="1">
<p rend="indent(2)">Compluribus expugnatis oppidis Caesar ubi intellexit
 frustra tantum laborem sumi neque hostium fugam 
captis oppidis reprimi neque iis noceri posse, statuit <pb/> </p>
</div>
<div type="section" n="2">
<p>exspectandam classem. quae ubi convenit ac primum ab 
hostibus visa est, circiter <hi rend="small-caps">ccxx</hi> naves eorum paratissimae 
atque omni genere armorum ornatissimae ex portu profectae
 nostris adversae constiterunt. </p>
</div>
<div type="section" n="3">
<p>neque satis Bruto, 
qui classi praeerat, vel tribunis militum centurionibusque, 
quibus singulae naves erant attributae, constabat quid 
agerent aut quam rationem pugnae insisterent. </p>
</div>
<div type="section" n="4">
<p>rostro 
enim noceri non posse cognoverant; turribus autem excitatis
 tamen has altitudo puppium ex barbaris navibus 
superabat, ut neque ex inferiore loco satis commode tela 
adigi possent et missa a Gallis gravius acciderent. </p>
</div>
<div type="section" n="5">
<p>una 
erat magno usui res praeparata ab nostris, falces praeacutae
 insertae adfixaeque longuriis, non absimili forma 
muralium falcium. </p>
</div>
<div type="section" n="6">
<p>his cum funes qui antemnas ad malos 
destinabant, comprehensi adductique erant, navigio remis 
incitato praerumpebantur. </p>
</div>
<div type="section" n="7">
<p>quibus abscisis antemnae 
necessario concidebant, ut cum omnis Gallicis navibus 
spes in velis armamentisque consisteret, his ereptis omnis 
usus navium uno tempore eriperetur. </p>
</div>
<div type="section" n="8">
<p>reliquum erat certamen
 positum in virtute, qua nostri milites facile superabant,
 atque eo magis quod in conspectu Caesaris atque 
omnis exercitus res gerebatur, ut nullum paulo fortius 
factum latere posset. </p>
</div>
<div type="section" n="9">
<p>omnes enim colles ac loca superiora, 
unde erat propinquus despectus in mare, ab exercitu 
tenebantur. </p>
</div>
</div>
<div type="chapter" n="15">
<div type="section" n="1">
<p rend="indent(2)">Deiectis ut diximus antemnis, cum singulas binae 
ac ternae naves circumsisterent, milites summa vi transcendere
 in hostium naves contendebant. </p>
</div>
<div type="section" n="2">
<p>quod postquam <pb/> 
fieri barbari animadverterunt, expugnatis compluribus 
navibus, cum ei rei nullum reperiretur auxilium, fuga 
salutem petere contendebant. </p>
</div>
<div type="section" n="3">
<p>ac iam conversis in eam 
partem navibus quo ventus ferebat, tanta subito malacia 
ac tranquillitas exstitit, ut se ex loco movere non possent. </p>
</div>
<div type="section" n="4">
<p>quae quidem res ad negotium conficiendum maximae 
fuit opportunitati. </p>
</div>
<div type="section" n="5">
<p>nam singulas nostri consectati expugnaverunt,
 ut perpaucae ex omni numero noctis interventu
 ad terram pervenirent, cum ab hora fere quarta 
usque ad solis occasum pugnaretur. </p>
</div>
</div>
<div type="chapter" n="16">
<div type="section" n="1">
<p rend="indent(2)">Quo proelio bellum Venetorum totiusque orae maritimae
 confectum est. </p>
</div>
<div type="section" n="2">
<p>nam cum omnis iuventus, omnes 
etiam gravioris aetatis, in quibus aliquid consilii aut 
dignitatis fuit, eo convenerant, tum navium quod ubique 
fuerat unum in locum coegerant. </p>
</div>
<div type="section" n="3">
<p>quibus amissis reliqui 
neque quo se reciperent neque quemadmodum oppida 
defenderent habebant. itaque se suaque omnia Caesari 
dediderunt. </p>
</div>
<div type="section" n="4">
<p>in quos eo gravius Caesar vindicandum statuit
 quo diligentius in reliquum tempus a barbaris ius legatorum
 conservaretur. itaque omni senatu necato reliquos 
sub corona vendidit. </p>
</div>
</div>
<div type="chapter" n="17">
<div type="section" n="1">
<p rend="indent(2)">Dum haec in Venetis geruntur, Q. Titurius Sabinus 
cum iis copiis, quas a Caesare acceperat, in fines Unellorum
 pervenit. </p>
</div>
<div type="section" n="2">
<p>his praeerat Viridovix ac summam imperii 
tenebat earum omnium civitatum, quae defecerant, ex <pb/> </p>
</div>
<div type="section" n="3">
<p>quibus exercitum magnasque copias coegerat; atque his 
paucis diebus Aulerci Eburovices Lexoviique senatu suo 
interfecto, quod auctores belli esse nolebant, portas 
clauserunt seseque cum Viridovice coniunxerunt. </p>
</div>
<div type="section" n="4">
<p>magnaque
 praeterea multitudo undique ex Gallia perditorum 
hominum latronumque convenerat, quos spes praedandi 
studiumque bellandi ab agri cultura et cotidiano labore 
revocabat. </p>
</div>
<div type="section" n="5">
<p>Sabinus idoneo omnibus rebus loco castris 
se tenebat, cum Viridovix contra eum duorum milium 
spatio consedisset cotidieque productis copiis pugnandi 
potestatem faceret, ut iam non solum hostibus in contemptionem <pb/> 
 Sabinus veniret, sed etiam nostrorum militum
 vocibus nonnihil carperetur; </p>
</div>
<div type="section" n="6">
<p>tantamque opinionem 
timoris praebuit, ut iam ad vallum castrorum hostes accedere
 auderent. </p>
</div>
<div type="section" n="7">
<p>id ea de causa faciebat quod cum tanta 
multitudine hostium, praesertim eo absente qui summam 
imperii teneret, nisi aequo loco aut opportunitate aliqua 
data legato dimicandum non existimabat. </p>
</div>
</div>
<div type="chapter" n="18">
<div type="section" n="1">
<p rend="indent(2)">Hac confirmata opinione timoris idoneum quendam
 hominem et callidum delegit Gallum ex iis, quos 
auxilii causa secum habebat. </p>
</div>
<div type="section" n="2">
<p>huic magnis praemiis pollicitationibusque
 persuadet uti ad hostes transeat et 
quid fieri velit edocet. </p>
</div>
<div type="section" n="3">
<p>qui ubi pro perfuga ad eos venit, 
timorem Romanorum proponit, quibus angustiis ipse 
</p>
</div>
<div type="section" n="4">
<p>Caesar a Venetis prematur docet, neque longius abesse, 
quin proxima nocte Sabinus clam ex castris exercitum 
educat et ad Caesarem auxilii ferendi causa proficiscatur. </p>
</div>
<div type="section" n="5">
<p>quod ubi auditum est, conclamant omnes occasionem 
negotii bene gerendi amittendam non esse, ad castra iri 
oportere. </p>
</div>
<div type="section" n="6">
<p>multae res ad hoc consilium Gallos hortabantur: 
superiorum dierum Sabini cunctatio, perfugae confirmatio,
 inopia cibariorum, cui rei parum diligenter ab iis 
erat provisum, spes Venetici belli, et quod fere libenter 
homines id quod volunt credunt. </p>
</div>
<div type="section" n="7">
<p>his rebus adducti non 
prius Viridovicem reliquosque duces ex concilio dimittunt, 
quam ab his sit concessum arma uti capiant et ad castra 
contendant. </p>
</div>
<div type="section" n="8">
<p>qua re concessa laeti, ut explorata victoria, 
sarmentis virgultisque collectis, quibus fossas Romanorum 
compleant, ad castra pergunt. <pb/> </p>
</div>
</div>
<div type="chapter" n="19">
<div type="section" n="1">
<p rend="indent(2)">Locus erat castrorum editus et paulatim ab imo 
acclivis circiter passus mille. huc magno cursu contenderunt,
 ut quam minimum spatii ad se colligendos armandosque
 Romanis daretur, exanimatique pervenerunt. </p>
</div>
<div type="section" n="2">
<p>Sabinus
 suos hortatus cupientibus signum dat. impeditis 
hostibus propter ea quae ferebant onera, subito duabus 
portis eruptionem fieri iubet. </p>
</div>
<div type="section" n="3">
<p>factum est opportunitate 
loci, hostium inscientia ac defatigatione, virtute militum 
et superiorum pugnarum exercitatione, ut ne primum 
quidem nostrorum impetum ferrent ac statim terga verterent.
 </p>
</div>
<div type="section" n="4">
<p>quos integris viribus milites nostri consecuti 
magnum numerum eorum occiderunt; reliquos equites 
consectati paucos, qui ex fuga evaserant, reliquerunt. </p>
</div>
<div type="section" n="5">
<p>sic 
uno tempore et de navali pugna Sabinus et de Sabini 
victoria Caesar est certior factus, civitatesque omnes se 
statim Titurio dediderunt. </p>
</div>
<div type="section" n="6">
<p>nam ut ad bella suscipienda 
Gallorum alacer ac promptus est animus, sic mollis 
ac minime resistens ad calamitates ferendas mens 
eorum est. </p>
</div>
</div>
<div type="chapter" n="20">
<div type="section" n="1">
<p rend="indent(2)">Eodem fere tempore P. Crassus, cum in Aquitaniam <pb/> 
 pervenisset, quae pars ut ante dictum est et regionum
 latitudine et multitudine hominum ex tertia parte 
Galliae est aestimanda. cum intellegeret in illis locis sibi 
bellum gerendum, ubi paucis ante annis L. Valerius Praeconinus
 legatus exercitu pulso interfectus esset atque 
unde L. Manlius proconsul impedimentis amissis profugisset,
 non mediocrem sibi diligentiam adhibendam intellegebat.
 </p>
</div>
<div type="section" n="2">
<p>itaque re frumentaria provisa, auxiliis equitatuque
 comparato, multis praeterea viris fortibus Tolosa et 
Carcasone et Narbone—quae sunt civitates Galliae provinciae
 finitimae his regionibus—nominatim evocatis in 
Sotiatium fines exercitum introduxit. </p>
</div>
<div type="section" n="3">
<p>cuius adventu 
cognito Sotiates magnis copiis coactis equitatuque, quo 
plurimum valebant, in itinere agmen nostrum adorti primum
 equestre proelium commiserunt,</p>
</div>
<div type="section" n="4">
<p> deinde equitatu 
suo pulso atque insequentibus nostris subito pedestres 
copias, quas in convalle in insidiis conlocaverant, ostenderunt.
 iis nostros disiectos adorti proelium renovarunt. </p>
</div>
</div>
<div type="chapter" n="21">
<div type="section" n="1">
<p rend="indent(2)">Pugnatum est diu atque acriter, cum Sotiates superioribus <pb/> 
 victoriis freti in sua virtute totius Aquitaniae 
salutem positam putarent, nostri autem, quid sine imperatore
 et sine reliquis legionibus adulescentulo duce efficere
 possent, perspici cuperent. tandem confecti vulneribus 
hostes terga verterunt. </p>
</div>
<div type="section" n="2">
<p>quorum magno numero interfecto
 Crassus ex itinere oppidum Sotiatium oppugnare 
coepit. quibus fortiter resistentibus vineas turresque egit. </p>
</div>
<div type="section" n="3">
<p>illi alias eruptione temptata, alias cuniculis ad aggerem 
vineasque actis—cuius rei sunt longe peritissimi Aquitani,
 propterea quod multis locis apud eos aerariae secturaeque
 sunt—, ubi diligentia nostrorum nihil his rebus 
profici posse intellexerunt, legatos ad Crassum mittunt, 
seque in deditionem ut recipiat petunt. qua re impetrata 
arma tradere iussi faciunt. </p>
</div>
</div>
<div type="chapter" n="22">
<div type="section" n="1">
<p rend="indent(2)">Atque in ea re omnium nostrorum intentis animis 
alia ex parte oppidi Adiatuanus, qui summam imperii 
tenebat, cum <hi rend="small-caps">dc</hi> devotis, quos Galli soldurios appellant— </p>
</div>
<div type="section" n="2">
<p>quorum haec est condicio uti omnibus in vita commodis 
una cum iis fruantur quorum se amicitiae dediderint, si 
quid his per vim accidat, aut eundem casum una ferant 
aut sibi mortem consciscant; </p>
</div>
<div type="section" n="3">
<p>neque adhuc hominum 
memoria repertus est quisquam qui eo interfecto, cuius 
se amicitiae devovisset, mortem recusaret—</p>
</div>
<div type="section" n="4">
<p>cum his 
Adiatuanus eruptionem facere conatus clamore ab ea <pb/> 
parte munitionis sublato cum ad arma milites concurrissent
 vehementerque ibi pugnatum esset, repulsus in oppidum
 tamen uti eadem deditionis condicione uteretur a 
Crasso impetravit. </p>
</div>
</div>
<div type="chapter" n="23">
<div type="section" n="1">
<p rend="indent(2)">Armis obsidibusque acceptis Crassus in fines Vocatium
 et Tarusatium profectus est. </p>
</div>
<div type="section" n="2">
<p>tum vero barbari 
commoti, quod oppidum et natura loci et manu munitum
 paucis diebus, quibus eo ventum erat, expugnatum 
cognoverant, legatos quoque versus dimittere, coniurare, 
obsides inter se dare, copias parare coeperunt. </p>
</div>
<div type="section" n="3">
<p>mittuntur 
etiam ad eas civitates legati quae sunt citerioris Hispaniae
 finitimae Aquitaniae; inde auxilia ducesque arcessuntur.
 </p>
</div>
<div type="section" n="4">
<p>quorum adventu magna cum auctoritate et magna 
cum hominum multitudine bellum gerere conantur. </p>
</div>
<div type="section" n="5">
<p>duces 
vero ii deliguntur, qui una cum Q. Sertorio omnes annos 
fuerant summamque scientiam rei militaris habere existimabantur.
 </p>
</div>
<div type="section" n="6">
<p>hi consuetudine populi Romani loca capere, 
castra munire, commeatibus nostros intercludere instituunt.
 </p>
</div>
<div type="section" n="7">
<p>quod ubi Crassus animadvertit suas copias propter 
exiguitatem non facile diduci, hostem et vagari et vias <pb/> 
obsidere et castris satis praesidii relinquere, ob eam causam
 minus commode frumentum commeatumque sibi 
supportari, in dies hostium numerum augeri, non cunctandum
 existimavit quin pugna decertaret. </p>
</div>
<div type="section" n="8">
<p>hac re ad consilium
 delata ubi omnes idem sentire intellexit, posterum 
diem pugnae constituit. </p>
</div>
</div>
<div type="chapter" n="24">
<div type="section" n="1">
<p rend="indent(2)">Prima luce productis omnibus copiis, duplici acie 
instituta, auxiliis in mediam aciem coniectis, quid hostes 
consilii caperent exspectabat. </p>
</div>
<div type="section" n="2">
<p>illi etsi propter multitudinem
 et veterem belli gloriam paucitatemque nostrorum 
se tuto dimicaturos existimabant, tamen tutius esse arbitrabantur
 obsessis viis commeatu intercluso sine ullo vulnere
 victoria potiri,</p>
</div>
<div type="section" n="3">
<p> et si propter inopiam rei frumentariae 
Romani se recipere coepissent, impeditos in agmine et sub 
sarcinis inferiore&lt;s aequo&gt; animo adoriri cogitabant. </p>
</div>
<div type="section" n="4">
<p>hoc 
consilio probato a ducibus productis Romanorum copiis 
sese castris tenebant. </p>
</div>
<div type="section" n="5">
<p>hac re perspecta Crassus, cum sua 
cunctatione atque opinione timidiores hostes nostros milites <pb/> 
 alacriores ad pugnandum effecissent atque omnium 
voces audirentur exspectari diutius non oportere quin 
ad castra iretur, cohortatus suos omnibus cupientibus 
ad hostium castra contendit. </p>
</div>
</div>
<div type="chapter" n="25">
<div type="section" n="1">
<p rend="indent(2)">Ibi cum alii fossas complerent, alii multis telis coniectis
 defensores vallo munitionibusque depellerent, 
auxiliaresque, quibus ad pugnam non multum Crassus 
confidebat, lapidibus telisque subministrandis et ad aggerem
 caespitibus comportandis speciem atque opinionem 
pugnantium praeberent, cum item ab hostibus constanter
 ac non timide pugnaretur telaque ex loco superiore 
</p>
</div>
<div type="section" n="2">
<p>missa non frustra acciderent, equites circumitis hostium 
castris Crasso renuntiaverunt non eadem esse diligentia 
ab decumana porta castra munita facilemque aditum 
habere. </p>
</div>
</div>
<div type="chapter" n="26">
<div type="section" n="1">
<p rend="indent(2)">Crassus equitum praefectos cohortatus ut magnis 
praemiis pollicitationibusque suos excitarent, quid fieri 
velit ostendit. </p>
</div>
<div type="section" n="2">
<p>illi ut erat imperatum eductis iis cohortibus
 quae praesidio castris relictae intritae ab labore 
erant, et longiore itinere circumductis, ne ex hostium 
castris conspici possent, omnium oculis mentibusque ad 
pugnam intentis celeriter ad eas quas diximus munitiones
</p>
</div>
<div type="section" n="3">
<p>pervenerunt atque his prorutis prius in hostium castris 
constiterunt, quam plane ab his videri aut quid rei gereretur
 cognosci posset. </p>
</div>
<div type="section" n="4">
<p>tum vero clamore ab ea parte audito 
nostri redintegratis viribus, quod plerumque in spe victoriae <pb/> 
 accidere consuevit, acrius impugnare coeperunt. </p>
</div>
<div type="section" n="5">
<p>hostes undique circumventi desperatis omnibus rebus se 
per munitiones deicere et fuga salutem petere intenderunt.
 </p>
</div>
<div type="section" n="6">
<p>quos equitatus apertissimis campis consectatus ex 
numero milium <hi rend="small-caps">l,</hi> quae ex Aquitania Cantabrisque convenisse
 constabat, vix quarta parte relicta multa nocte 
se in castra recepit. </p>
</div>
</div>
<div type="chapter" n="27">
<div type="section" n="1">
<p rend="indent(2)">Hac audita pugna maxima pars Aquitaniae sese 
Crasso dedidit obsidesque ultro misit. quo in numero 
fuerunt Tarbelli, Bigerriones, Ptianii, Vocates, Tarusates, 
Elusates, Gates, Ausci, Garunni, Sibulates, Cocosates; </p>
</div>
<div type="section" n="2">
<p>paucae ultimae nationes anni tempore confisae, quod 
hiems suberat, id facere neglexerunt. </p>
</div>
</div>
<div type="chapter" n="28">
<div type="section" n="1">
<p rend="indent(2)">Eodem fere tempore Caesar, etsi prope exacta 
iam aestas erat, tamen quod omni Gallia pacata Morini 
Menapiique supererant qui in armis essent neque ad eum 
umquam legatos de pace misissent, arbitratus id bellum 
celeriter confici posse, eo exercitum duxit. qui longe alia 
ratione ac reliqui Galli bellum gerere instituerunt. </p>
</div>
<div type="section" n="2">
<p>nam 
quod intellegebant maximas nationes, quae proelio contendissent,
 pulsas superatasque esse continentesque silvas <pb/> 
 ac paludes habebant, eo se suaque omnia contulerunt. </p>
</div>
<div type="section" n="3">
<p>ad quarum initium silvarum cum Caesar pervenisset 
castraque munire instituisset neque hostis interim visus 
esset, dispersis in opere nostris subito ex omnibus partibus
 silvae evolaverunt et in nostros impetum fecerunt. </p>
</div>
<div type="section" n="4">
<p>nostri celeriter arma ceperunt eosque in silvas reppulerunt
 et compluribus interfectis longius impeditioribus 
locis secuti paucos ex suis deperdiderunt. </p>
</div>
</div>
<div type="chapter" n="29">
<div type="section" n="1">
<p rend="indent(2)">Reliquis deinceps diebus Caesar silvas caedere instituit,
 et ne quis inermibus imprudentibusque militibus 
ab latere impetus fieri posset, omnem eam materiam quae 
erat caesa conversam ad hostem conlocabat et pro vallo 
ad utrumque latus exstruebat. </p>
</div>
<div type="section" n="2">
<p>incredibili celeritate magno 
spatio paucis diebus confecto, cum iam pecus atque extrema
 impedimenta a nostris tenerentur, ipsi densiores 
silvas peterent, eiusmodi tempestates sunt consecutae, 
uti opus necessario intermitteretur et continuatione imbrium
 diutius sub pellibus milites contineri non possent. </p>
</div>
<div type="section" n="3">
<p>itaque vastatis omnibus eorum agris, vicis aedificiisque 
incensis Caesar exercitum reduxit et in Aulercis Lexoviis 
reliquisque item civitatibus quae proxime bellum fecerant,
 in hibernis conlocavit. <pb/> </p>
</div>
</div>
</div>
<div type="book" n="4">
<div type="chapter" n="t">
<div type="section" n="1">
<p><label type="head" rend="indent(4)">LIBER QVARTVS</label> </p>
</div>
</div>
<div type="chapter" n="1">
<div type="section" n="1">
<p rend="indent(2)">Ea quae secuta est hieme, qui fuit annus Cn. Pompeio
 M. Crasso consulibus, Usipetes Germani, item Tenctheri
 magna cum multitudine hominum flumen Rhenum 
transierunt non longe a mari quo Rhenus influit. </p>
</div>
<div type="section" n="2">
<p>causa 
transeundi fuit, quod ab Suebis complures annos exagitati
 bello premebantur et agri cultura prohibebantur. </p>
</div>
<div type="section" n="3">
<p rend="indent(2)">Sueborum gens est longe maxima et bellicosissima 
Germanorum omnium. </p>
</div>
<div type="section" n="4">
<p>hi centum pagos habere dicuntur, 
ex quibus quotannis singula milia armatorum bellandi 
causa suis ex finibus educunt. reliqui, qui domi manserunt,
 se atque illos alunt. </p>
</div>
<div type="section" n="5">
<p>hi rursus invicem anno post in 
armis sunt, illi domi remanent. </p>
</div>
<div type="section" n="6">
<p>sic neque agri cultura nec 
ratio atque usus belli intermittitur. </p>
</div>
<div type="section" n="7">
<p>sed privati ac separati 
agri apud eos nihil est, neque longius anno remanere uno 
in loco colendi causa licet. </p>
</div>
<div type="section" n="8">
<p>neque multum frumento, sed 
maximam partem lacte atque pecore vivunt multumque <pb/> </p>
</div>
<div type="section" n="9">
<p>sunt in venationibus. quae res et cibi genere et cotidiana 
exercitatione et libertate vitae, quod a pueris nullo officio 
aut disciplina adsuefacti nihil omnino contra voluntatem 
faciunt, et vires alit et immani corporum magnitudine 
homines efficit. </p>
</div>
<div type="section" n="10">
<p>atque in eam se consuetudinem adduxerunt,
 ut locis frigidissimis neque vestitus praeter pelles 
habeant quicquam, quarum propter exiguitatem magna 
est corporis pars aperta, et laventur in fluminibus. </p>
</div>
</div>
<div type="chapter" n="2">
<div type="section" n="1">
<p rend="indent(2)">Mercatoribus est aditus magis eo, ut quae bello ceperint,
 quibus vendant habeant, quam quo ullam rem ad se 
importari desiderent. </p>
</div>
<div type="section" n="2">
<p>quin etiam iumentis, quibus maxime 
Galli delectantur quaeque impenso parant pretio, Germani
 importatis non utuntur, sed quae sunt apud eos 
nata, parva atque deformia, haec cotidiana exercitatione 
summi ut sint laboris efficiunt. </p>
</div>
<div type="section" n="3">
<p>equestribus proeliis saepe 
ex equis desiliunt ac pedibus proeliantur, equosque eodem 
remanere vestigio adsuefaciunt, ad quos se celeriter cum 
usus est recipiunt. </p>
</div>
<div type="section" n="4">
<p>neque eorum moribus turpius quicquam
 aut inertius habetur quam ephippiis uti. </p>
</div>
<div type="section" n="5">
<p>itaque 
ad quemvis numerum ephippiatorum equitum quamvis 
pauci adire audent. vinum ad se omnino importari non <pb/> 
patiuntur, quod ea re ad laborem ferendum remollescere 
homines atque effeminari arbitrantur. </p>
</div>
</div>
<div type="chapter" n="3">
<div type="section" n="1">
<p rend="indent(2)">Publice maximam putant esse laudem quam latissime
 a suis finibus vacare agros. hac re significari magnum 
numerum civitatum suam vim sustinere non potuisse. </p>
</div>
<div type="section" n="2">
<p>itaque una ex parte ab Suebis circiter milia passuum sescenta
 agri vacare dicuntur. </p>
</div>
<div type="section" n="3">
<p>ad alteram partem succedunt 
Ubii, quorum fuit civitas ampla atque florens, ut est captus
 Germanorum. et paulo quam eiusdem generis ceteri 
sunt humaniores, propterea quod Rhenum attingunt multumque
 ad eos mercatores ventitant et quod ipsi propter 
propinquitatem Gallicis sunt moribus adsuefacti. </p>
</div>
<div type="section" n="4">
<p>hos 
cum Suebi multis saepe bellis experti propter amplitudinem
 gravitatemque civitatis finibus expellere non potuissent,
 tamen vectigales sibi fecerunt ac multo humiliores 
infirmioresque redegerunt. </p>
</div>
</div>
<div type="chapter" n="4">
<div type="section" n="1">
<p rend="indent(2)">In eadem causa fuerunt Usipetes et Tenctheri quos <pb/> 
supra diximus. qui complures annos Sueborum vim sustinuerunt,
 ad extremum tamen agris expulsi et multis 
locis Germaniae triennium vagati ad Rhenum pervenerunt,
 quas regiones Menapii incolebant. </p>
</div>
<div type="section" n="2">
<p>hi ad utramque 
ripam fluminis agros aedificia vicosque habebant. </p>
</div>
<div type="section" n="3">
<p>sed 
tantae multitudinis adventu perterriti ex iis aedificiis, 
quae trans flumen habuerant, demigraverunt et cis Rhenum
 dispositis praesidiis Germanos transire prohibebant. </p>
</div>
<div type="section" n="4">
<p>illi omnia experti cum neque vi contendere propter inopiam
 navium neque clam transire propter custodias 
</p>
</div>
<div type="section" n="5">
<p>Menapiorum possent, reverti se in suas sedes regionesque 
simulaverunt et tridui viam progressi rursus reverterunt 
atque omni hoc itinere una nocte equitatu confecto inscios
 inopinantesque Menapios oppresserunt,</p>
</div>
<div type="section" n="6">
<p> qui de Germanorum
 discessu per exploratores certiores facti sine 
metu trans Rhenum in suos vicos remigraverant. </p>
</div>
<div type="section" n="7">
<p>his 
interfectis navibusque eorum occupatis, priusquam ea 
pars Menapiorum quae citra Rhenum erat certior fieret, 
flumen transierunt atque omnibus eorum aedificiis occupatis
 reliquam partem hiemis se eorum copiis aluerunt. </p>
</div>
</div>
<div type="chapter" n="5">
<div type="section" n="1">
<p rend="indent(2)">His de rebus Caesar certior factus et infirmitatem 
Gallorum veritus, quod sunt in consiliis capiendis mobiles 
et novis plerumque rebus student, nihil his committendum
 existimavit. </p>
</div>
<div type="section" n="2">
<p>est autem hoc Gallicae consuetudinis, 
uti et viatores etiam invitos consistere cogant et quid <pb/> 
quisque eorum de quaque re audierit aut cognoverit quaerant
 et mercatores in oppidis vulgus circumsistat quibusque
 ex regionibus veniant quasque ibi res cognoverint 
pronuntiare cogat. </p>
</div>
<div type="section" n="3">
<p>his rebus atque auditionibus permoti 
de summis saepe rebus consilia ineunt, quorum eos in 
vestigio paenitere necesse est, cum incertis rumoribus 
serviant et plerique ad voluntatem eorum ficta respondeant.
 </p>
</div>
</div>
<div type="chapter" n="6">
<div type="section" n="1">
<p rend="indent(2)">Qua consuetudine cognita Caesar, ne graviori bello 
occurreret, maturius quam consuerat ad exercitum proficiscitur.
 </p>
</div>
<div type="section" n="2">
<p>eo cum venisset, ea quae fore suspicatus erat 
facta cognovit: </p>
</div>
<div type="section" n="3">
<p>missas legationes ab nonnullis civitatibus 
ad Germanos invitatosque eos uti ab Rheno discederent: </p>
</div>
<div type="section" n="4">
<p>omnia quaeque postulassent ab se fore parata. qua spe 
adducti Germani latius iam vagabantur et in fines Eburonum
 et Condrusorum, qui sunt Treverorum clientes, pervenerant.
 </p>
</div>
<div type="section" n="5">
<p>principibus Galliae evocatis Caesar ea quae 
cognoverat dissimulanda sibi existimavit eorumque animis
 permulsis et confirmatis equitatuque imperato bellum 
cum Germanis gerere constituit. </p>
</div>
</div>
<div type="chapter" n="7">
<div type="section" n="1">
<p rend="indent(2)">Re frumentaria comparata equitibusque delectis iter 
in ea loca facere coepit, quibus in locis esse Germanos 
audiebat. </p>
</div>
<div type="section" n="2">
<p>a quibus cum paucorum dierum iter abesset, 
legati ab his venerunt. </p>
</div>
<div type="section" n="3">
<p>quorum haec fuit oratio: Germanos
 neque priores populo Romano bellum inferre neque <pb/> 
tamen recusare, si lacessantur, quin armis contendant, 
quod Germanorum consuetudo haec sit a maioribus tradita,
 quicumque bellum inferant, resistere neque deprecari.
 </p>
</div>
<div type="section" n="4">
<p>haec tamen dicere: venisse invitos, eiectos domo; si 
suam gratiam Romani velint, posse iis utiles esse amicos; 
vel sibi agros attribuant, vel patiantur eos tenere quos 
armis possederint; </p>
</div>
<div type="section" n="5">
<p>sese unis Suebis concedere, quibus ne 
di quidem immortales pares esse possint; reliquum quidem
 in terris esse neminem quem non superare possint. </p>
</div>
</div>
<div type="chapter" n="8">
<div type="section" n="1">
<p rend="indent(2)">Ad haec Caesar, quae visum est, respondit; sed exitus
 fuit orationis: sibi nullam cum iis amicitiam esse posse, 
si in Gallia remanerent; </p>
</div>
<div type="section" n="2">
<p>neque verum esse, qui suos fines 
tueri non potuerint, alienos occupare, neque ullos in Gallia
 vacare agros, qui dari tantae praesertim multitudini 
sine iniuria possint; </p>
</div>
<div type="section" n="3">
<p>sed licere si velint in Ubiorum finibus 
considere, quorum sint legati apud se et de Sueborum 
iniuriis querantur et ab se auxilium petant; hoc se ab 
Ubiis impetraturum. </p>
</div>
</div>
<div type="chapter" n="9">
<div type="section" n="1">
<p rend="indent(2)">Legati haec se ad suos relaturos dixerunt et re deliberata
 post diem tertium ad Caesarem reversuros. interea 
ne propius se castra moveret petiverunt. </p>
</div>
<div type="section" n="2">
<p>ne id quidem 
Caesar ab se impetrari posse dixit. </p>
</div>
<div type="section" n="3">
<p>cognoverat enim magnam
 partem equitatus ab iis aliquot diebus ante praedandi 
frumentandique causa ad Ambivaritos trans Mosam missam; <pb/> 
 hos exspectari equites atque eius rei causa moram 
interponi arbitrabatur. </p>
</div>
</div>
<div type="chapter" n="10">
<div type="section" n="1">
<p rend="indent(2)">Mosa profluit ex monte Vosego, qui est in finibus 
</p>
</div>
<div type="section" n="2">
<p>Lingonum, et parte quadam ex Rheno recepta, quae 
appellatur Vacalus, insulam efficit Batavorum [in Oceanum
 influit], neque longius ab Oceano milibus passuum 
<hi rend="small-caps">lxxx</hi> in Rhenum influit. </p>
</div>
<div type="section" n="3">
<p>Rhenus autem oritur ex Lepontiis
 qui Alpes incolunt, et longo spatio per fines Nantuatium,
 Helvetiorum, Sequanorum, Mediomatricorum, Tribocorum,
</p>
</div>
<div type="section" n="4">
<p> Treverorum citatus fertur, et ubi Oceano adpropinquavit,
 in plures diffluit partes multis ingentibusque 
insulis effectis, quarum pars magna a feris barbarisque 
</p>
</div>
<div type="section" n="5">
<p>nationibus incolitur, ex quibus sunt qui piscibus atque 
ovis avium vivere existimantur, multisque capitibus in 
Oceanum influit. </p>
</div>
</div>
<div type="chapter" n="11">
<div type="section" n="1">
<p rend="indent(2)">Caesar cum ab hoste non amplius passuum <hi rend="small-caps">xii</hi> milibus <pb/> 
 abesset, ut erat constitutum, ad eum legati revertuntur.
 qui in itinere congressi magnopere ne longius procederet
 orabant. </p>
</div>
<div type="section" n="2">
<p>cum id non impetrassent, petebant uti 
ad eos equites qui agmen antecessissent praemitteret 
eosque pugna prohiberet sibique uti potestatem faceret 
in Ubios legatos mittendi. </p>
</div>
<div type="section" n="3">
<p>quorum si principes ac senatus 
sibi iureiurando fidem fecissent, ea condicione quae a Caesare
 ferretur se usuros ostendebant: ad has res conficiendas
 sibi tridui spatium daret. </p>
</div>
<div type="section" n="4">
<p>haec omnia Caesar eodem 
illo pertinere arbitrabatur, ut tridui mora interposita 
equites eorum, qui abessent, reverterentur, tamen se 
non longius milibus passuum quattuor aquationis causa 
processurum eo die dixit; </p>
</div>
<div type="section" n="5">
<p>huc postero die quam frequentissimi
 convenirent, ut de eorum postulatis cognosceret. </p>
</div>
<div type="section" n="6">
<p>interim ad praefectos, qui cum omni equitatu antecesserant,
 mittit qui nuntiarent ne hostes proelio lacesserent, 
et si ipsi lacesserentur, sustinerent, quoad ipse cum exercitu
 propius accessisset. </p>
</div>
</div>
<div type="chapter" n="12">
<div type="section" n="1">
<p rend="indent(2)">At hostes ubi primum nostros equites conspexerunt,
 quorum erat <hi rend="small-caps">v</hi> milium numerus, cum ipsi non amplius
 octingentos equites haberent, quod ii, qui frumentandi
 causa erant trans Mosam profecti, nondum redierant,
 nihil timentibus nostris, quod legati eorum paulo 
ante a Caesare discesserant atque is dies indutiis erat ab 
his petitus, impetu facto celeriter nostros perturbaverunt. </p>
</div>
<div type="section" n="2">
<p>rursus his resistentibus sua consuetudine ad pedes desiluerunt
 subfossisque equis compluribusque nostris deiectis <pb/> 
 reliquos in fugam coniecerunt atque ita perterritos 
egerunt, ut non prius fuga desisterent quam in conspectum
 agminis nostri venissent. </p>
</div>
<div type="section" n="3">
<p>in eo proelio ex equitibus 
</p>
</div>
<div type="section" n="4">
<p>nostris interficiuntur quattuor et septuaginta, in his vir 
fortissimus Piso Aquitanus amplissimo genere natus, 
cuius avus in civitate sua regnum obtinuerat, amicus ab 
senatu nostro appellatus. </p>
</div>
<div type="section" n="5">
<p>hic cum fratri intercluso ab 
hostibus auxilium ferret, illum ex periculo eripuit, ipse 
equo vulnerato deiectus, quoad potuit, fortissime restitit;
 </p>
</div>
<div type="section" n="6">
<p>cum circumventus multis vulneribus acceptis cecidisset
 atque id frater, qui iam proelio excesserat, procul 
animadvertisset, incitato equo se hostibus obtulit atque 
&lt;item&gt; interfectus est. </p>
</div>
</div>
<div type="chapter" n="13">
<div type="section" n="1">
<p rend="indent(2)">Hoc facto proelio Caesar neque iam sibi legatos 
audiendos neque condiciones accipiendas arbitrabatur 
ab iis, qui per dolum atque insidias petita pace ultro 
bellum intulissent; </p>
</div>
<div type="section" n="2">
<p>exspectare vero dum hostium copiae 
augerentur equitatusque reverteretur, summae dementiae
</p>
</div>
<div type="section" n="3">
<p>esse iudicabat et cognita Gallorum infirmitate quantum
 iam apud eos hostes uno proelio auctoritatis essent 
consecuti sentiebat. quibus ad consilia capienda nihil 
spatii dandum existimabat. </p>
</div>
<div type="section" n="4">
<p>his constitutis rebus et consilio
 cum legatis et quaestore communicato, ne quem diem 
pugnae praetermitteret, opportunissime res accidit, quod 
postridie eius diei mane eadem et perfidia et simulatione 
usi Germani frequentes omnibus principibus maioribusque
 natu adhibitis ad eum in castra venerunt,</p>
</div>
<div type="section" n="5">
<p> simul, ut <pb/> 
dicebatur, sui purgandi causa, quod contra atque esset 
dictum et ipsi petissent, proelium pridie commisissent, 
simul ut, si quid possent, de indutiis fallendo impetrarent.
 </p>
</div>
<div type="section" n="6">
<p>quos sibi Caesar oblatos gavisus, illos retineri iussit, 
ipse omnes copias castris eduxit equitatumque, quod recenti
 proelio perterritum esse existimabat, agmen subsequi
 iussit. </p>
</div>
</div>
<div type="chapter" n="14">
<div type="section" n="1">
<p rend="indent(2)">Acie triplici instituta et celeriter octo milium itinere
 confecto prius ad hostium castra pervenit, quam 
quid ageretur Germani sentire possent. </p>
</div>
<div type="section" n="2">
<p>qui omnibus rebus 
subito perterriti et celeritate adventus nostri et discessu 
suorum neque consilii habendi neque arma capiendi spatio
 dato perturbantur, copiasne adversus hostem ducere 
an castra defendere an fuga salutem petere praestaret. </p>
</div>
<div type="section" n="3">
<p>quorum timor cum fremitu et concursu significaretur, 
milites nostri pristini diei perfidia incitati in castra inruperunt.
 </p>
</div>
<div type="section" n="4">
<p>quo loco qui celeriter arma capere potuerunt, 
paulisper nostris restiterunt atque inter carros impedimentaque
 proelium commiserunt. </p>
</div>
<div type="section" n="5">
<p>at reliqua multitudo 
puerorum mulierumque—nam cum omnibus suis domo 
excesserant Rhenumque transierant—passim fugere coepit.
 ad quos consectandos Caesar equitatum misit. </p>
</div>
</div>
<div type="chapter" n="15">
<div type="section" n="1">
<p rend="indent(2)">Germani post tergum clamore audito cum suos 
interfici viderent, armis abiectis signisque militaribus 
</p>
</div>
<div type="section" n="2">
<p>relictis se ex castris eiecerunt et, cum ad confluentem 
Mosae et Rheni pervenissent, reliqua fuga desperata <pb/> 
magno numero interfecto reliqui se in flumen praecipitaverunt
 atque ibi timore lassitudine vi fluminis oppressi 
perierunt. </p>
</div>
<div type="section" n="3">
<p>nostri ad unum omnes incolumes perpaucis 
vulneratis ex tanti belli timore, cum hostium numerus 
capitum quadringentorum triginta milium fuisset, se in 
castra receperunt. </p>
</div>
<div type="section" n="4">
<p>Caesar iis, quos in castris retinuerat, 
discedendi potestatem fecit. </p>
</div>
<div type="section" n="5">
<p>illi supplicia cruciatusque 
Gallorum veriti, quorum agros vexaverant, remanere se 
apud eum velle dixerunt. his Caesar libertatem concessit.
 </p>
</div>
</div>
<div type="chapter" n="16">
<div type="section" n="1">
<p rend="indent(2)">Germanico bello confecto multis de causis Caesar 
statuit sibi Rhenum esse transeundum. quarum illa fuit 
iustissima quod, cum videret Germanos tam facile impelli
 ut in Galliam venirent, suis quoque rebus eos timere 
voluit, cum intellegerent et posse et audere populi Romani 
exercitum Rhenum transire. </p>
</div>
<div type="section" n="2">
<p>accessit etiam quod illa pars 
equitatus Usipetum et Tenctherorum, quam supra commemoravi
 praedandi frumentandique causa Mosam transisse
 neque proelio interfuisse, post fugam suorum se trans 
Rhenum in fines Sugambrorum receperat seque cum his 
coniunxerat. </p>
</div>
<div type="section" n="3">
<p>ad quos cum Caesar nuntios misisset, qui 
postularent eos, qui sibi Galliaeque bellum intulissent, 
sibi dederent, responderunt: </p>
</div>
<div type="section" n="4">
<p>populi Romani imperium 
Rhenum finire; si se invito Germanos in Galliam transire 
non aequum existimaret, cur sui quicquam esse imperii 
aut potestatis trans Rhenum postularet? </p>
</div>
<div type="section" n="5">
<p>Ubii autem, 
qui uni ex Transrhenanis ad Caesarem legatos miserant, 
amicitiam fecerant, obsides dederant, magnopere orabant 
ut sibi auxilium ferret, quod graviter ab Suebis pre- <pb/> </p>
</div>
<div type="section" n="6">
<p>merentur; vel si id facere occupationibus rei publicae 
prohiberetur, exercitum modo Rhenum transportaret; 
id sibi &lt;ad&gt; auxilium spemque reliqui temporis satis futurum.
 </p>
</div>
<div type="section" n="7">
<p>tantum esse nomen apud eos atque opinionem exercitus
 Romani Ariovisto pulso et hoc novissimo proelio 
facto etiam ad ultimas Germanorum nationes, uti opinione
 et amicitia populi Romani tuti esse possint. </p>
</div>
<div type="section" n="8">
<p>navium 
magnam copiam ad transportandum exercitum pollicebantur.
 </p>
</div>
</div>
<div type="chapter" n="17">
<div type="section" n="1">
<p rend="indent(2)">Caesar his de causis, quas commemoravi, Rhenum 
transire decreverat. sed navibus transire neque satis tutum
 esse arbitrabatur neque suae neque populi Romani 
dignitatis esse statuebat. </p>
</div>
<div type="section" n="2">
<p>itaque etsi summa difficultas 
faciundi pontis proponebatur propter latitudinem rapiditatem
 altitudinemque fluminis, tamen id sibi contendendum
 aut aliter non traducendum exercitum existimabat.
 </p>
</div>
<div type="section" n="3">
<p>rationem pontis hanc instituit: tigna bina sesquipedalia
 paulum ab imo praeacuta dimensa ad altitudinem
 fluminis intervallo pedum duorum inter se iungebat.
 </p>
</div>
<div type="section" n="4">
<p>haec cum machinationibus immissa in flumen defixerat <pb/> 
 festuculisque adegerat, non sublicae modo derecte 
ad perpendiculum, sed prone ac fastigate, ut secundum 
</p>
</div>
<div type="section" n="5">
<p>naturam fluminis procumberent, his item contraria duo 
ad eundem modum diiuncta intervallo pedum quadragenum
 ab inferiore parte contra vim atque impetum fluminis
 conversa statuebat. </p>
</div>
<div type="section" n="6">
<p>haec utraque insuper bipedalibus
 trabibus immissis, quantum eorum tignorum 
iunctura distabat, binis utrimque fibulis ab extrema 
parte distinebantur. </p>
</div>
<div type="section" n="7">
<p>quibus disclusis atque in contrariam
 partem revinctis tanta erat operis firmitudo atque 
ea rerum natura, ut, quo maior vis aquae se incitavisset, 
hoc artius inligata tenerentur. </p>
</div>
<div type="section" n="8">
<p>haec derecta materia iniecta 
contexebantur et longuriis cratibusque consternebantur. </p>
</div>
<div type="section" n="9">
<p>ac nihilo setius sublicae et ad inferiorem partem fluminis 
oblique agebantur, quae pro ariete subiectae et cum omni 
</p>
</div>
<div type="section" n="10">
<p>opere coniunctae vim fluminis exciperent, et aliae item 
supra pontem mediocri spatio, ut si arborum trunci sive 
naves deiciendi operis causa essent a barbaris missae, 
his defensoribus earum rerum vis minueretur neu ponti 
nocerent. <pb/> </p>
</div>
</div>
<div type="chapter" n="18">
<div type="section" n="1">
<p rend="indent(2)">Diebus decem, quibus materia coepta erat comportari,
 omni opere effecto exercitus traducitur. </p>
</div>
<div type="section" n="2">
<p>Caesar 
ad utramque partem pontis firmo praesidio relicto in 
fines Sugambrorum contendit. </p>
</div>
<div type="section" n="3">
<p>interim a compluribus 
civitatibus ad eum legati veniunt. quibus pacem atque 
amicitiam petentibus liberaliter respondet obsidesque 
ad se adduci iubet. </p>
</div>
<div type="section" n="4">
<p>at Sugambri ex eo tempore quo pons 
institui coeptus est, fuga comparata hortantibus iis, 
quos ex Tenctheris atque Usipetibus apud se habebant, 
finibus suis excesserant suaque omnia exportaverant 
seque in solitudinem ac silvas abdiderant. </p>
</div>
</div>
<div type="chapter" n="19">
<div type="section" n="1">
<p rend="indent(2)">Caesar paucos dies in eorum finibus moratus omnibus
 vicis aedificiisque incensis frumentisque succisis se 
in fines Ubiorum recepit atque his auxilium suum pollicitus,
 si ab Suebis premerentur, haec ab iis cognovit: </p>
</div>
<div type="section" n="2">
<p>Suebos posteaquam per exploratores pontem fieri comperissent,
 more suo concilio habito nuntios in omnes partes
 dimisisse, uti de oppidis demigrarent, liberos uxores 
suaque omnia in silvis deponerent atque omnes, qui arma 
ferre possent, unum in locum convenirent; </p>
</div>
<div type="section" n="3">
<p>hunc esse 
delectum medium fere regionum earum quas Suebi obtinerent.
 hic Romanorum adventum exspectare atque 
ibi decertare constituisse. </p>
</div>
<div type="section" n="4">
<p>quod ubi Caesar comperit, 
omnibus his rebus confectis, quarum rerum causa exercitum
 traducere constituerat, ut Germanis metum iniceret,
 ut Sugambros ulcisceretur, ut Ubios obsidione 
liberaret, diebus omnino <hi rend="small-caps">xviii</hi> trans Rhenum consumptis, <pb/> 
 satis et ad laudem et ad utilitatem populi Romani perfectum
 arbitratus se in Galliam recepit pontemque rescidit. </p>
</div>
</div>
<div type="chapter" n="20">
<div type="section" n="1">
<p rend="indent(2)">Exigua parte aestatis reliqua Caesar, etsi in his 
locis, quod omnis Gallia ad septentriones vergit, maturae 
sunt hiemes, tamen in Britanniam proficisci contendit, 
quod omnibus fere Gallicis bellis hostibus nostris inde 
</p>
</div>
<div type="section" n="2">
<p>subministrata auxilia intellegebat et, si tempus anni ad 
bellum gerendum deficeret, tamen magno sibi usui fore arbitrabatur,
 si modo insulam adisset, genus hominum perspexisset,
 loca portus aditus cognovisset. </p>
</div>
<div type="section" n="3">
<p>quae omnia fere 
Gallis erant incognita. neque enim temere praeter mercatores
 adit ad illos quisquam, neque iis ipsis quicquam 
praeter oram maritimam atque eas regiones, quae sunt 
contra Galliam, notum est. </p>
</div>
<div type="section" n="4">
<p>itaque evocatis ad se undique
 mercatoribus, neque quanta esset insulae magnitudo 
neque quae aut quantae nationes incolerent neque quem 
usum belli haberent aut quibus institutis uterentur 
neque qui essent ad maiorum navium multitudinem idonei
 portus, reperire poterat. <pb/> </p>
</div>
</div>
<div type="chapter" n="21">
<div type="section" n="1">
<p rend="indent(2)">Ad haec cognoscenda, priusquam periculum faceret,
 idoneum esse arbitratus C. Volusenum cum navi 
</p>
</div>
<div type="section" n="2">
<p>longa praemittit, huic mandat uti exploratis omnibus 
rebus ad se quam primum revertatur. </p>
</div>
<div type="section" n="3">
<p>ipse cum omnibus 
copiis in Morinos proficiscitur, quod inde erat brevissimus
 in Britanniam traiectus. </p>
</div>
<div type="section" n="4">
<p>huc naves undique ex finitimis
 regionibus et, quam superiore aestate ad Veneticum 
bellum fecerat classem, iubet convenire. </p>
</div>
<div type="section" n="5">
<p>interim consilio 
eius cognito et per mercatores perlato ad Britannos a compluribus
 eius insulae civitatibus ad eum legati veniunt, 
qui polliceantur obsides dare atque imperio populi Romani
 obtemperare. </p>
</div>
<div type="section" n="6">
<p>quibus auditis liberaliter pollicitus 
hortatusque, ut in ea sententia permanerent, eos domum 
</p>
</div>
<div type="section" n="7">
<p>remittit et cum iis una Commium, quem ipse Atrebatibus 
superatis regem ibi constituerat, cuius et virtutem et consilium
 probabat, et quem sibi fidelem esse arbitrabatur, 
cuiusque auctoritas in his regionibus magni habebatur, 
mittit. </p>
</div>
<div type="section" n="8">
<p>huic imperat, quas possit, adeat civitates horteturque,
 ut populi Romani fidem sequantur, seque celeriter
 eo venturum nuntiet. </p>
</div>
<div type="section" n="9">
<p>Volusenus perspectis regionibus
 omnibus, quantum ei facultatis dari potuit, qui navi <pb/> 
egredi ac se barbaris committere non auderet, quinto die ad 
Caesarem revertitur, quaeque ibi perspexisset, renuntiat. </p>
</div>
</div>
<div type="chapter" n="22">
<div type="section" n="1">
<p rend="indent(2)">Dum in his locis Caesar navium parandarum causa 
moratur, ex magna parte Morinorum ad eum legati venerunt,
 qui se de superioris temporis consilio excusarent, 
quod homines barbari et nostrae consuetudinis imperiti 
bellum populo Romano fecissent, seque ea quae imperasset
 facturos pollicerentur. </p>
</div>
<div type="section" n="2">
<p>hoc sibi Caesar satis opportune
 accidisse arbitratus, quod neque post tergum hostem 
relinquere volebat neque belli gerendi propter anni tempus
 facultatem habebat neque has tantularum rerum 
occupationes Britanniae anteponendas iudicabat, magnum
 iis numerum obsidum imperat. </p>
</div>
<div type="section" n="3">
<p>quibus adductis eos 
in fidem recipit. navibus circiter <hi rend="small-caps">lxxx</hi> onerariis coactis, 
contractisque quot satis esse ad duas transportandas 
legiones existimabat, quicquid praeterea navium longarum
 habebat, id quaestori legatis praefectisque tribuit. </p>
</div>
<div type="section" n="4">
<p>huc accedebant <hi rend="small-caps">xviii</hi> onerariae naves, quae ex eo loco <pb/> 
a milibus passuum octo vento tenebantur, quominus in 
eundem portum venire possent; has equitibus tribuit. </p>
</div>
<div type="section" n="5">
<p>reliquum
 exercitum Q. Titurio Sabino et L. Aurunculeio 
Cottae legatis in Menapios atque in eos pagos Morinorum, 
a quibus ad eum legati non venerant, ducendum dedit; </p>
</div>
<div type="section" n="6">
<p>P. Sulpicium Rufum legatum cum eo praesidio quod 
satis esse arbitrabatur, portum tenere iussit. </p>
</div>
</div>
<div type="chapter" n="23">
<div type="section" n="1">
<p rend="indent(2)">His constitutis rebus nactus idoneam ad navigandum
 tempestatem tertia fere vigilia naves solvit equitesque
 in ulteriorem portum progredi et naves conscendere
 et se sequi iussit. </p>
</div>
<div type="section" n="2">
<p>a quibus cum paulo tardius esset 
administratum, ipse hora diei circiter quarta cum primis 
navibus Britanniam attigit atque ibi in omnibus collibus 
expositas hostium copias armatas conspexit. </p>
</div>
<div type="section" n="3">
<p>cuius loci 
haec erat natura atque ita montibus angustis mare continebatur,
 uti ex locis superioribus in litus telum adigi 
posset. </p>
</div>
<div type="section" n="4">
<p>hunc ad egrediendum nequaquam idoneum locum 
arbitratus, dum reliquae naves eo convenirent, ad horam 
nonam in ancoris exspectavit. </p>
</div>
<div type="section" n="5">
<p>interim legatis tribunisque <pb/> 
militum convocatis, et quae ex Voluseno cognovisset et 
quae fieri vellet ostendit monuitque, uti rei militaris ratio 
maximeque ut maritimae res postularent, ut, quam 
celerem atque instabilem motum haberent, ad nutum et 
ad tempus omnes res ab iis administrarentur. </p>
</div>
<div type="section" n="6">
<p>his dimissis 
et ventum et aestum uno tempore nactus secundum dato 
signo et sublatis ancoris circiter milia passuum septem 
ab eo loco progressus, aperto ac plano litore naves constituit.
 </p>
</div>
</div>
<div type="chapter" n="24">
<div type="section" n="1">
<p rend="indent(2)">At barbari consilio Romanorum cognito, praemisso 
equitatu et essedariis, quo plerumque genere in proeliis
 uti consuerunt, reliquis copiis subsecuti nostros navibus
 egredi prohibebant. </p>
</div>
<div type="section" n="2">
<p>erat ob has causas summa difficultas,
 quod naves propter magnitudinem nisi in alto 
constitui non poterant, militibus autem ignotis locis, 
impeditis manibus, magno et gravi onere armorum pressis
 simul et de navibus desiliendum et in fluctibus consistendum
 et cum hostibus erat pugnandum,</p>
</div>
<div type="section" n="3">
<p> cum illi aut 
ex arido aut paulum in aquam progressi omnibus membris
 expeditis, notissimis locis audacter tela conicerent et 
equos insuefactos incitarent. </p>
</div>
<div type="section" n="4">
<p>quibus rebus nostri perterriti
 atque huius omnino generis pugnae imperiti non 
eadem alacritate ac studio, quo in pedestribus uti proeliis
 consuerant, utebantur. <pb/> </p>
</div>
</div>
<div type="chapter" n="25">
<div type="section" n="1">
<p rend="indent(2)">Quod ubi Caesar animadvertit, naves longas, 
quarum et species erat barbaris inusitatior et motus ad 
usum expeditior, paulum removeri ab onerariis navibus 
et remis incitari et ad latus apertum hostium constitui 
atque inde fundis, sagittis, tormentis hostes propelli ac 
submoveri iussit. </p>
</div>
<div type="section" n="2">
<p>quae res magno usui nostris fuit. nam 
et navium figura et remorum motu et inusitato genere 
tormentorum permoti barbari constiterunt ac paulum 
modo pedem rettulerunt. </p>
</div>
<div type="section" n="3">
<p>at nostris militibus cunctantibus
 maxime propter altitudinem maris, qui decimae legionis
 aquilam ferebat, obtestatus deos ut ea res legioni 
feliciter eveniret, 'desilite' inquit 'commilitones, nisi vultis
 aquilam hostibus prodere; ego certe meum rei publicae
 atque imperatori officium praestitero.</p>
</div>
<div type="section" n="4">
<p>' hoc cum 
voce magna dixisset, se ex navi proiecit atque in hostes 
aquilam ferre coepit. </p>
</div>
<div type="section" n="5">
<p>tum nostri cohortati inter se, ne 
tantum dedecus admitteretur, universi ex navi desiluerunt.
 </p>
</div>
<div type="section" n="6">
<p>hos item ex proximis navibus cum conspexissent, 
subsecuti hostibus adpropinquaverunt. </p>
</div>
</div>
<div type="chapter" n="26">
<div type="section" n="1">
<p rend="indent(2)">Pugnatum est ab utrisque acriter. nostri tamen, 
quod neque ordines servare neque firmiter insistere neque 
signa subsequi poterant atque alius alia ex navi quibuscumque
 signis occurrerat se adgregabat, magnopere 
perturbabantur. </p>
</div>
<div type="section" n="2">
<p>hostes vero notis omnibus vadis, ubi ex 
litore aliquos singulares ex navi egredientes conspexerant, 
</p>
</div>
<div type="section" n="3">
<p>incitatis equis impeditos adoriebantur, plures paucos <pb/> 
circumsistebant, alii ab latere aperto in universos tela 
coniciebant. </p>
</div>
<div type="section" n="4">
<p>quod cum animadvertisset Caesar, scaphas
 longarum navium, item speculatoria navigia militibus
 compleri iussit, et quos laborantes conspexerat, his 
subsidia submittebat. </p>
</div>
<div type="section" n="5">
<p>nostri simul in arido constiterunt, 
suis omnibus consecutis in hostes impetum fecerunt 
atque eos in fugam dederunt, neque longius prosequi 
potuerunt, quod equites cursum tenere atque insulam 
capere non potuerant. hoc unum ad pristinam fortunam 
Caesari defuit. </p>
</div>
</div>
<div type="chapter" n="27">
<div type="section" n="1">
<p rend="indent(2)">Hostes proelio superati simulatque se ex fuga receperunt,
 statim ad Caesarem legatos de pace miserunt; 
obsides daturos quaeque imperasset sese facturos polliciti
 sunt. </p>
</div>
<div type="section" n="2">
<p>una cum his legatis Commius Atrebas venit, 
quem supra demonstraveram a Caesare in Britanniam 
praemissum. </p>
</div>
<div type="section" n="3">
<p>hunc illi e navi egressum, cum ad eos oratoris
 modo Caesaris mandata deferret, comprehenderant 
atque in vincula coniecerant. </p>
</div>
<div type="section" n="4">
<p>tum proelio facto remiserunt
 et in petenda pace eius rei culpam in multitudinem 
contulerunt et propter imprudentiam ut ignosceretur 
petiverunt. </p>
</div>
<div type="section" n="5">
<p>Caesar questus quod, cum ultro in continentem
 legatis missis pacem ab se petissent, bellum sine 
causa intulissent, ignoscere imprudentiae dixit obsidesque
 imperavit. </p>
</div>
<div type="section" n="6">
<p>quorum illi partem statim dederunt, partem <pb/> 
 ex longinquioribus locis accersitam paucis diebus 
sese daturos dixerunt. </p>
</div>
<div type="section" n="7">
<p>interea suos in agros remigrare 
iusserunt, principesque undique convenire et se civitatesque
 suas Caesari commendare coeperunt. </p>
</div>
</div>
<div type="chapter" n="28">
<div type="section" n="1">
<p rend="indent(2)">His rebus pace confirmata post diem quartum, 
quam est in Britanniam ventum, naves <hi rend="small-caps">xviii</hi> de quibus 
supra demonstratum est, quae equites sustulerant, ex 
superiore portu leni vento solverunt. </p>
</div>
<div type="section" n="2">
<p>quae cum adpropinquarent
 Britanniae et ex castris viderentur, tanta tempestas
 subito coorta est ut nulla earum cursum tenere 
posset, sed aliae eodem unde erant profectae referrentur, 
aliae ad inferiorem partem insulae, quae est propius solis 
occasum, magno suo cum periculo deicerentur. </p>
</div>
<div type="section" n="3">
<p>quae 
tamen ancoris iactis cum fluctibus complerentur, necessario
 adversa nocte in altum provectae continentem 
petierunt. </p>
</div>
</div>
<div type="chapter" n="29">
<div type="section" n="1">
<p rend="indent(2)">Eadem nocte accidit ut esset luna plena, qui dies 
maritimos aestus maximos in Oceano efficere consuevit, 
nostrisque id erat incognitum. </p>
</div>
<div type="section" n="2">
<p>ita uno tempore et longas 
naves, quibus Caesar exercitum transportandum curaverat
 quasque in aridum subduxerat, aestus complebat, 
et onerarias quae ad ancoras erant deligatae, tempestas 
adflictabat, neque ulla nostris facultas aut administrandi <pb/> </p>
</div>
<div type="section" n="3">
<p>aut auxiliandi dabatur. compluribus navibus fractis reliquae
 cum essent funibus ancoris reliquisque armamentis 
amissis ad navigandum inutiles, magna, id quod necesse 
erat accidere, totius exercitus perturbatio facta est. </p>
</div>
<div type="section" n="4">
<p>neque 
enim naves erant aliae, quibus reportari possent, et omnia 
deerant, quae ad reficiendas naves erant usui, et, quod 
omnibus constabat hiemari in Gallia oportere, frumentum
 his in locis in hiemem provisum non erat. </p>
</div>
</div>
<div type="chapter" n="30">
<div type="section" n="1">
<p rend="indent(2)">Quibus rebus cognitis principes Britanniae, qui post 
proelium ad Caesarem convenerant, inter se conlocuti, 
cum et equites et naves et frumentum Romanis deesse 
intellegerent et paucitatem militum ex castrorum exiguitate
 cognoscerent, quae hoc erant etiam angustiora 
quod sine impedimentis Caesar legiones transportaverat, 
</p>
</div>
<div type="section" n="2">
<p>optimum factu esse duxerunt rebellione facta frumento 
commeatuque nostros prohibere et rem in hiemem producere,
 quod his superatis aut reditu interclusis neminem 
postea belli inferendi causa in Britanniam transiturum 
confidebant. </p>
</div>
<div type="section" n="3">
<p>itaque rursus coniuratione facta paulatim 
ex castris discedere et suos clam ex agris deducere coeperunt.
 </p>
</div>
</div>
<div type="chapter" n="31">
<div type="section" n="1">
<p rend="indent(2)">At Caesar, etsi nondum eorum consilia cognoverat, 
tamen et ex eventu navium suarum et ex eo, quod obsides
 dare intermiserant, fore id quod accidit suspicabatur.
 </p>
</div>
<div type="section" n="2">
<p>itaque ad omnes casus subsidia comparabat. nam <pb/> 
et frumentum ex agris cotidie in castra conferebat et quae 
gravissime adflictae erant naves, earum materia atque 
aere ad reliquas reficiendas utebatur et quae ad eas res 
erant usui, ex continenti comportari iubebat. </p>
</div>
<div type="section" n="3">
<p>itaque, cum 
summo studio a militibus administraretur, <hi rend="small-caps">xii</hi> navibus 
amissis, reliquis ut navigari commode posset, effecit. </p>
</div>
</div>
<div type="chapter" n="32">
<div type="section" n="1">
<p rend="indent(2)">Dum ea geruntur, legione ex consuetudine una 
frumentatum missa, quae appellabatur septima, neque 
ulla ad id tempus belli suspicione interposita, cum pars 
hominum in agris remaneret, pars etiam in castra ventitaret,
 ii qui pro portis castrorum in statione erant, Caesari
 nuntiaverunt pulverem maiorem, quam consuetudo 
ferret, in ea parte videri quam in partem legio iter fecisset. </p>
</div>
<div type="section" n="2">
<p>Caesar id quod erat suspicatus, aliquid novi a barbaris 
initum consilii, cohortes, quae in stationibus erant, secum 
in eam partem proficisci, ex reliquis duas in stationem 
succedere, reliquas armari et confestim se subsequi iussit. </p>
</div>
<div type="section" n="3">
<p>cum paulo longius a castris processisset, suos ab hostibus 
premi atque aegre sustinere et conferta legione ex omnibus
 partibus tela conici animadvertit. </p>
</div>
<div type="section" n="4">
<p>nam quod omni 
ex reliquis partibus demesso frumento una pars erat reliqua,
 suspicati hostes huc nostros esse venturos noctu in 
silvis delituerant. </p>
</div>
<div type="section" n="5">
<p>tum dispersos depositis armis in metendo
 occupatos subito adorti paucis interfectis reliquos <pb/> 
incertis ordinibus perturbaverant, simul equitatu atque 
essedis circumdederant. </p>
</div>
</div>
<div type="chapter" n="33">
<div type="section" n="1">
<p rend="indent(2)">Genus hoc est ex essedis pugnae: primo per omnes
 partes perequitant et tela coniciunt atque ipso terrore
 equorum et strepitu rotarum ordines plerumque 
perturbant, et cum se inter equitum turmas insinuaverunt,
 ex essedis desiliunt et pedibus proeliantur. </p>
</div>
<div type="section" n="2">
<p>aurigae 
interim paulum ex proelio excedunt atque ita currus conlocant,
 ut, si illi a multitudine hostium premantur, expeditum
 ad suos receptum habeant. </p>
</div>
<div type="section" n="3">
<p>ita mobilitatem 
equitum, stabilitatem peditum in proeliis praestant ac 
tantum usu cotidiano et exercitatione efficiunt, uti in 
declivi ac praecipiti loco incitatos equos sustinere et brevi 
moderari ac flectere et per temonem percurrere et in iugo 
insistere et inde se in currus citissime recipere consuerint. </p>
</div>
</div>
<div type="chapter" n="34">
<div type="section" n="1">
<p rend="indent(2)">Quibus rebus perturbatis nostris [novitate pugnae] 
tempore opportunissimo Caesar auxilium tulit. namque 
eius adventu hostes constiterunt, nostri se ex timore 
receperunt. </p>
</div>
<div type="section" n="2">
<p>quo facto ad lacessendum hostem et ad 
committendum proelium alienum esse tempus arbitratus <pb/> 
 suo se loco continuit et brevi tempore intermisso in 
castra legiones reduxit. </p>
</div>
<div type="section" n="3">
<p>dum haec geruntur, nostris omnibus
 occupatis, qui erant in agris reliqui discesserunt. </p>
</div>
<div type="section" n="4">
<p>secutae sunt complures dies continuae tempestates, quae 
et nostros in castris continerent et hostem a pugna prohiberent.
 </p>
</div>
<div type="section" n="5">
<p>interim barbari nuntios in omnes partes dimiserunt
 paucitatemque nostrorum militum suis praedicaverunt,
 et quanta praedae faciendae atque in perpetuum 
sui liberandi facultas daretur, si Romanos castris expulissent,
 demonstraverunt. </p>
</div>
<div type="section" n="6">
<p>his rebus celeriter magna multitudine
 peditatus equitatusque coacta ad castra venerunt. </p>
</div>
</div>
<div type="chapter" n="35">
<div type="section" n="1">
<p rend="indent(2)">Caesar etsi idem quod superioribus diebus acciderat, 
fore videbat, ut si essent hostes pulsi, celeritate periculum
 effugerent, tamen nactus equites circiter <hi rend="small-caps">xxx</hi>, quos 
Commius Atrebas de quo ante dictum est secum transportaverat,
 legiones in acie pro castris constituit. </p>
</div>
<div type="section" n="2">
<p>commisso
 proelio diutius nostrorum militum impetum hostes 
ferre non potuerunt ac terga verterunt. </p>
</div>
<div type="section" n="3">
<p>quos tanto spatio 
secuti, quantum cursu et viribus efficere potuerunt, complures
 ex iis occiderunt, deinde omnibus longe lateque 
aedificiis incensis se in castra receperunt. <pb/> </p>
</div>
</div>
<div type="chapter" n="36">
<div type="section" n="1">
<p rend="indent(2)">Eodem die legati ab hostibus missi ad Caesarem 
de pace venerunt. </p>
</div>
<div type="section" n="2">
<p>his Caesar numerum obsidum quem 
ante imperaverat duplicavit eosque in continentem adduci
 iussit, quod propinqua die aequinoctii infirmis navibus
 hiemi navigationem subiciendam non existimabat. </p>
</div>
<div type="section" n="3">
<p>ipse idoneam tempestatem nactus paulo post mediam 
noctem naves solvit. quae omnes incolumes ad continentem
 pervenerunt. </p>
</div>
<div type="section" n="4">
<p>sed ex iis onerariae duae eosdem portus
 quos reliquae capere non potuerunt et paulo infra 
delatae sunt. </p>
</div>
</div>
<div type="chapter" n="37">
<div type="section" n="1">
<p rend="indent(2)">Quibus ex navibus cum essent expositi milites 
circiter trecenti atque in castra contenderent, Morini, 
quos Caesar in Britanniam proficiscens pacatos reliquerat,
 spe praedae adducti primo non ita magno suorum 
numero circumsteterunt ac, si sese interfici nollent, arma 
ponere iusserunt. </p>
</div>
<div type="section" n="2">
<p>cum illi orbe facto sese defenderent, 
celeriter ad clamorem hominum circiter milia sex convenerunt.
 qua re nuntiata Caesar omnem ex castris equitatum
 suis auxilio misit. </p>
</div>
<div type="section" n="3">
<p>interim nostri milites impetum 
hostium sustinuerunt atque amplius horis quattuor fortissime
 pugnaverunt et paucis vulneribus acceptis complures
 ex iis occiderunt. </p>
</div>
<div type="section" n="4">
<p>postea vero, quam equitatus 
noster in conspectum venit, hostes abiectis armis terga 
verterunt magnusque eorum numerus est occisus. </p>
</div>
</div>
<div type="chapter" n="38">
<div type="section" n="1">
<p rend="indent(2)">Caesar postero die T. Labienum legatum cum iis 
legionibus, quas ex Britannia reduxerat, in Morinos qui 
rebellionem fecerant misit. </p>
</div>
<div type="section" n="2">
<p>qui cum propter siccitates <pb/> 
paludum, quo se reciperent, non haberent, quo perfugio 
superiore anno erant usi, omnes fere in potestatem Labieni
 venerunt. </p>
</div>
<div type="section" n="3">
<p>at Q. Titurius et L. Cotta legati qui in 
Menapiorum fines legiones duxerant, omnibus eorum 
agris vastatis, frumentis succisis, aedificiis incensis, 
quod Menapii se omnes in densissimas silvas abdiderant, 
ad Caesarem se receperunt. </p>
</div>
<div type="section" n="4">
<p>Caesar in Belgis omnium legionum
 hiberna constituit. eo duae omnino civitates ex 
Britannia obsides miserunt, reliquae neglexerunt. </p>
</div>
<div type="section" n="5">
<p>his 
rebus gestis ex litteris Caesaris dierum viginti supplicatio 
ab senatu decreta est. <pb/> </p>
</div>
</div>
</div>
<div type="book" n="5">
<div type="chapter" n="t">
<div type="section" n="1">
<p><label type="head" rend="indent(4)">LIBER QVINTVS</label> </p>
</div>
</div>
<div type="chapter" n="1">
<div type="section" n="1">
<p rend="indent(2)">L. Domitio Ap. Claudio consulibus discedens ab 
hibernis Caesar in Italiam, ut quotannis facere consuerat, 
legatis imperat quos legionibus praefecerat, uti quam 
plurimas possent hieme naves aedificandas veteresque 
reficiendas curarent. earum modum formamque demonstrat.
 </p>
</div>
<div type="section" n="2">
<p>ad celeritatem onerandi subductionisque paulo 
facit humiliores, quam quibus in nostro mari uti consuevimus,
 atque id eo magis, quod propter crebras commutationes
 aestuum minus magnos ibi fluctus fieri cognoverat,
 ad onera ac multitudinem iumentorum transportandam
 paulo latiores quam quibus in reliquis utimur 
maribus. </p>
</div>
<div type="section" n="3">
<p>has omnes actuarias imperat fieri, quam ad rem 
humilitas multum adiuvat. </p>
</div>
<div type="section" n="4">
<p>ea, quae sunt usui ad armandas
 naves, ex Hispania apportari iubet. </p>
</div>
<div type="section" n="5">
<p>ipse conventibus 
Galliae citerioris peractis in Illyricum proficiscitur, quod 
a Pirustis finitimam partem provinciae incursionibus 
vastari audiebat. </p>
</div>
<div type="section" n="6">
<p>eo cum venisset, civitatibus milites <pb/> </p>
</div>
<div type="section" n="7">
<p>imperat certumque in locum convenire iubet. qua re 
nuntiata Pirustae legatos ad eum mittunt, qui doceant 
nihil earum rerum publico factum consilio, seseque paratos
 esse demonstrant omnibus rationibus de iniuriis satisfacere.
 </p>
</div>
<div type="section" n="8">
<p>accepta oratione eorum Caesar obsides imperat 
eosque ad certam diem adduci iubet; nisi ita fecerint, 
sese bello civitatem persecuturum demonstrat. </p>
</div>
<div type="section" n="9">
<p>iis ad 
diem adductis, ut imperaverat, arbitros inter civitates 
dat, qui litem aestiment poenamque constituant. </p>
</div>
</div>
<div type="chapter" n="2">
<div type="section" n="1">
<p rend="indent(2)">His confectis rebus conventibusque peractis in citeriorem
 Galliam revertitur atque inde ad exercitum 
proficiscitur. </p>
</div>
<div type="section" n="2">
<p>eo cum venisset, circumitis omnibus hibernis
 singulari militum studio in summa rerum omnium 
inopia circiter sescentas eius generis, cuius supra demonstravimus,
 naves et longas duodetriginta invenit instructas
 neque multum abesse ab eo, quin paucis diebus 
deduci possint. </p>
</div>
<div type="section" n="3">
<p>conlaudatis militibus atque iis qui negotio 
praefuerant, quid fieri velit ostendit atque omnes ad 
portum Itium convenire iubet, quo ex portu commodissimum
 in Britanniam traiectum esse cognoverat, circiter
 milium passuum <hi rend="small-caps">xxx</hi> transmissum a continenti. <pb/> </p>
</div>
<div type="section" n="4">
<p>huic rei quod satis esse visum est militum reliquit. ipse 
cum legionibus expeditis quattuor et equitibus <hi rend="small-caps">dccc</hi> in 
fines Treverorum proficiscitur, quod hi neque ad concilia
 veniebant neque imperio parebant Germanosque 
Transrhenanos sollicitare dicebantur. </p>
</div>
</div>
<div type="chapter" n="3">
<div type="section" n="1">
<p rend="indent(2)">Haec civitas longe plurimum totius Galliae equitatu
 valet magnasque habet copias peditum Rhenumque,
 ut supra demonstravimus, tangit. </p>
</div>
<div type="section" n="2">
<p>in ea civitate duo 
de principatu inter se contendebant, Indutiomarus et 
Cingetorix. </p>
</div>
<div type="section" n="3">
<p>ex quibus alter, simulatque de Caesaris 
legionumque adventu cognitum est, ad eum venit, se 
suosque omnes in officio futuros neque ab amicitia populi 
Romani defecturos confirmavit quaeque in Treveris 
gererentur, ostendit. </p>
</div>
<div type="section" n="4">
<p>at Indutiomarus equitatum peditatumque
 cogere iisque, qui per aetatem in armis esse 
non poterant, in silvam Arduennam abditis, quae ingenti 
magnitudine per medios fines Treverorum a flumine 
Rheno ad initium Remorum pertinet, bellum parare instituit.
 </p>
</div>
<div type="section" n="5">
<p>sed posteaquam nonnulli principes ex ea civitate, 
et auctoritate Cingetorigis adducti et adventu nostri exercitus
 perterriti, ad Caesarem venerunt et de suis privatim 
rebus ab eo petere coeperunt, quoniam civitati consulere <pb/> 
non possent, Indutiomarus veritus ne ab omnibus desereretur,
 legatos ad Caesarem mittit: </p>
</div>
<div type="section" n="6">
<p>sese idcirco ab suis 
discedere atque ad eum venire noluisse, quo facilius civitatem
 in officio contineret, ne omnis nobilitatis discessu 
plebs propter imprudentiam laberetur; </p>
</div>
<div type="section" n="7">
<p>itaque civitatem 
in sua potestate esse seque, si Caesar permitteret, ad eum 
in castra venturum et suas civitatisque fortunas eius 
fidei permissurum. </p>
</div>
</div>
<div type="chapter" n="4">
<div type="section" n="1">
<p rend="indent(2)">Caesar etsi intellegebat qua de causa ea dicerentur 
quaeque eum res ab instituto consilio deterreret, tamen, 
ne aestatem in Treveris consumere cogeretur omnibus 
rebus ad Britannicum bellum comparatis, Indutiomarum
 ad se cum ducentis obsidibus venire iussit. </p>
</div>
<div type="section" n="2">
<p>his adductis,
 in iis filio propinquisque eius omnibus, quos nominatim
 evocaverat, consolatus Indutiomarum hortatusque
 est uti in officio maneret; </p>
</div>
<div type="section" n="3">
<p>nihilo tamen setius principibus
 Treverorum ad se convocatis hos singillatim Cingetorigi
 conciliavit, quod cum merito eius ab se fieri intellegebat,
 tum magni interesse arbitrabatur eius auctoritatem
 inter suos quam plurimum valere, cuius tam egregiam
 in se voluntatem perspexisset. </p>
</div>
<div type="section" n="4">
<p>id factum graviter 
tulit Indutiomarus, suam gratiam inter suos minui, et <pb/> 
qui iam ante inimico in nos animo fuisset, multo gravius 
hoc dolore exarsit. </p>
</div>
</div>
<div type="chapter" n="5">
<div type="section" n="1">
<p rend="indent(2)">His rebus constitutis Caesar ad portum Itium cum 
legionibus pervenit. </p>
</div>
<div type="section" n="2">
<p>ibi cognoscit <hi rend="small-caps">lx</hi> naves, quae in Meldis
 factae erant, tempestate reiectas cursum tenere non 
potuisse atque eodem unde erant profectae revertisse. 
reliquas paratas ad navigandum atque omnibus rebus 
instructas invenit. </p>
</div>
<div type="section" n="3">
<p>eodem equitatus totius Galliae convenit
 numero milia quattuor principesque ex omnibus 
civitatibus. </p>
</div>
<div type="section" n="4">
<p>ex quibus perpaucos quorum in se fidem perspexerat,
 relinquere in Gallia, reliquos obsidum loco 
secum ducere decreverat, quod cum ipse abesset, motum 
Galliae verebatur. </p>
</div>
</div>
<div type="chapter" n="6">
<div type="section" n="1">
<p rend="indent(2)">Erat una cum ceteris Dumnorix Haeduus, de quo 
a nobis antea dictum est. hunc secum habere in primis 
constituerat, quod eum cupidum rerum novarum, cupidum
 imperii, magni animi, magnae inter Gallos auctoritatis
 cognoverat. </p>
</div>
<div type="section" n="2">
<p>accedebat huc, quod iam in concilio 
Haeduorum Dumnorix dixerat sibi a Caesare regnum 
civitatis deferri; quod dictum Haedui graviter ferebant 
neque recusandi aut deprecandi causa legatos ad Cae- <pb/> </p>
</div>
<div type="section" n="3">
<p>sarem mittere audebant. id factum ex suis hospitibus 
Caesar cognoverat. ille omnibus primo precibus petere 
contendit ut in Gallia relinqueretur, partim quod insuetus
 navigandi mare timeret, partim quod religionibus
 impediri sese diceret. </p>
</div>
<div type="section" n="4">
<p>posteaquam id obstinate sibi 
negari vidit, omni spe impetrandi adempta, principes 
Galliae sollicitare, sevocare singulos hortarique coepit 
uti in continenti remanerent; </p>
</div>
<div type="section" n="5">
<p>metu territare: non sine 
causa fieri, ut Gallia omni nobilitate spoliaretur; id esse 
consilium Caesaris, ut quos in conspectu Galliae interficere
 vereretur, hos omnes in Britanniam traductos 
necaret; </p>
</div>
<div type="section" n="6">
<p>fidem reliquis interponere, ius iurandum poscere,
 ut quod esse ex usu Galliae intellexissent, communi 
consilio administrarent. haec a compluribus ad Caesarem 
deferebantur. </p>
</div>
</div>
<div type="chapter" n="7">
<div type="section" n="1">
<p rend="indent(2)">Qua re cognita Caesar, quod tantum civitati Haeduae
 dignitatis tribuebat, coercendum atque deterrendum,
 quibuscumque rebus posset, Dumnorigem statuebat;
 </p>
</div>
<div type="section" n="2">
<p>at, quod longius eius amentiam progredi videbat, <pb/> 
prospiciendum, ne quid sibi ac rei publicae nocere posset. </p>
</div>
<div type="section" n="3">
<p>itaque dies circiter <hi rend="small-caps">xxv</hi> in eo loco commoratus, quod 
corus ventus navigationem impediebat, qui magnam 
partem omnis temporis in his locis flare consuevit, dabat 
operam, uti in officio Dumnorigem contineret, nihilo 
tamen setius omnia eius consilia cognosceret. </p>
</div>
<div type="section" n="4">
<p>tandem 
idoneam nactus tempestatem milites equitesque conscendere
 naves iubet. </p>
</div>
<div type="section" n="5">
<p>at omnium animis impeditis Dumnorix
 cum equitibus Haeduorum a castris insciente Caesare
 domum discedere coepit. </p>
</div>
<div type="section" n="6">
<p>qua re nuntiata Caesar 
intermissa profectione atque omnibus rebus postpositis 
magnam partem equitatus ad eum insequendum mittit 
retrahique imperat; </p>
</div>
<div type="section" n="7">
<p>si vim faciat neque pareat, interfici 
iubet, nihil hunc se absente pro sano facturum arbitratus 
qui praesentis imperium neglexisset. </p>
</div>
<div type="section" n="8">
<p>ille autem revocatus 
resistere ac se manu defendere suorumque fidem implorare 
coepit, saepe clamitans liberum se liberaeque esse civitatis.
 </p>
</div>
<div type="section" n="9">
<p>illi, ut erat imperatum, circumsistunt hominem 
atque interficiunt. at equites Haedui ad Caesarem omnes 
revertuntur. </p>
</div>
</div>
<div type="chapter" n="8">
<div type="section" n="1">
<p rend="indent(2)">His rebus gestis, Labieno in continenti cum tribus 
legionibus et equitum milibus duobus relicto, ut portus 
tueretur et rei frumentariae provideret, quaeque in Gallia <pb/> 
 gererentur cognosceret, consiliumque pro tempore 
</p>
</div>
<div type="section" n="2">
<p>et pro re caperet, ipse cum quinque legionibus et pari 
numero equitum, quem in continenti relinquebat, ad solis 
occasum naves solvit et leni Africo provectus, media circiter
 nocte vento intermisso, cursum non tenuit et longius
 delatus aestu orta luce sub sinistra Britanniam relictam
 conspexit. </p>
</div>
<div type="section" n="3">
<p>tum rursus aestus commutationem secutus
 remis contendit, ut eam partem insulae caperet. qua 
optimum esse egressum superiore aestate cognoverat. </p>
</div>
<div type="section" n="4">
<p>qua 
in re admodum fuit militum virtus laudanda, qui vectoriis
 gravibusque navigiis non intermisso remigandi 
labore longarum navium cursum adaequarunt. </p>
</div>
<div type="section" n="5">
<p>accessum
 est ad Britanniam omnibus navibus meridiano fere 
tempore, neque in eo loco hostis est visus. </p>
</div>
<div type="section" n="6">
<p>sed ut postea 
Caesar ex captivis cognovit, cum magnae manus eo convenissent,
 multitudine navium perterritae, quae cum annotinis
 privatisque, quas sui quisque commodi causa fecerat,
 amplius octingentae uno erant visae tempore, ab 
litore discesserant ac se in superiora loca abdiderant. </p>
</div>
</div>
<div type="chapter" n="9">
<div type="section" n="1">
<p rend="indent(2)">Caesar exposito exercitu et loco castris idoneo capto, 
ubi ex captivis cognovit quo in loco hostium copiae consedissent,
 cohortibus decem ad mare relictis et equitibus 
trecentis, qui praesidio navibus essent, de tertia vigilia 
ad hostes contendit, eo minus veritus navibus, quod in <pb/> 
litore molli atque aperto deligatas ad ancoras relinquebat.
 </p>
</div>
<div type="section" n="2">
<p>ei praesidio navibusque Q. Atrium praefecit. ipse noctu
 progressus milia passuum circiter <hi rend="small-caps">xii</hi> hostium copias 
conspicatus est. </p>
</div>
<div type="section" n="3">
<p>illi equitatu atque essedis ad flumen progressi
 ex loco superiore nostros prohibere et proelium 
committere coeperunt. </p>
</div>
<div type="section" n="4">
<p>repulsi ab equitatu se in silvas 
abdiderunt, locum nacti egregie et natura et opere munitum,
 quem domestici belli, ut videbatur, causa iam ante 
praeparaverant; </p>
</div>
<div type="section" n="5">
<p>nam crebris arboribus succisis omnes 
introitus erant praeclusi. </p>
</div>
<div type="section" n="6">
<p>ipsi ex silvis rari propugnabant
 nostrosque intra munitiones ingredi prohibebant. </p>
</div>
<div type="section" n="7">
<p>at milites legionis septimae testudine facta et aggere ad 
munitiones adiecto locum ceperunt eosque ex silvis expulerunt
 paucis vulneribus acceptis. </p>
</div>
<div type="section" n="8">
<p>sed eos fugientes 
longius Caesar prosequi vetuit, et quod loci naturam ignorabat,
 et quod magna parte diei consumpta munitioni 
castrorum tempus relinqui volebat. </p>
</div>
</div>
<div type="chapter" n="10">
<div type="section" n="1">
<p rend="indent(2)">Postridie eius diei mane tripertito milites equitesque
 in expeditionem misit, ut eos qui fugerant persequerentur.
 </p>
</div>
<div type="section" n="2">
<p>his aliquantum itineris progressis cum iam extremi
 essent in prospectu, equites a Q. Atrio ad Caesarem
 venerunt, qui nuntiarent superiore nocte maxima 
coorta tempestate prope omnes naves adflictas atque in 
litus eiectas esse, quod neque ancorae funesque subsisterent
 neque nautae gubernatoresque vim tempestatis pati 
possent; </p>
</div>
<div type="section" n="3">
<p>itaque ex eo concursu navium magnum esse in 
commodum acceptum. <pb/> </p>
</div>
</div>
<div type="chapter" n="11">
<div type="section" n="1">
<p rend="indent(2)">His rebus cognitis Caesar legiones equitatumque 
revocari atque in itinere resistere iubet, ipse ad naves 
revertitur; </p>
</div>
<div type="section" n="2">
<p>eadem fere quae ex nuntiis litterisque cognoverat,
 coram perspicit, sic ut amissis circiter <hi rend="small-caps">xl</hi> navibus 
reliquae tamen refici posse magno negotio viderentur. </p>
</div>
<div type="section" n="3">
<p>itaque ex legionibus fabros deligit et ex continenti alios 
arcessi iubet; </p>
</div>
<div type="section" n="4">
<p>Labieno scribit ut quam plurimas possit iis 
legionibus, quae sint apud eum, naves instituat. </p>
</div>
<div type="section" n="5">
<p>ipse, etsi 
res erat multae operae ac laboris, tamen commodissimum
 esse statuit omnes naves subduci et cum castris una 
munitione coniungi. </p>
</div>
<div type="section" n="6">
<p>in his rebus circiter dies <hi rend="small-caps">x</hi> consumit, 
ne nocturnis quidem temporibus ad laborem militum 
intermissis. </p>
</div>
<div type="section" n="7">
<p>subductis navibus castrisque egregie munitis 
easdem copias quas ante praesidio navibus relinquit, ipse 
eodem unde redierat proficiscitur. </p>
</div>
<div type="section" n="8">
<p>eo cum venisset, maiores 
iam undique in eum locum copiae Britannorum convenerant
 summa imperii bellique administrandi communi 
consilio permissa Cassivellauno, cuius fines a maritimis <pb/> 
civitatibus flumen dividit quod appellatur Tamesis, a 
mari circiter milia passuum <hi rend="small-caps">lxxx</hi>. </p>
</div>
<div type="section" n="9">
<p>huic superiore tempore
 cum reliquis civitatibus continentia bella intercesserant.
 sed nostro adventu permoti Britanni hunc toti 
bello imperioque praefecerant. </p>
</div>
</div>
<div type="chapter" n="12">
<div type="section" n="1">
<p rend="indent(2)">Britanniae pars interior ab iis incolitur quos natos
 in insula ipsi memoria proditum dicunt,</p>
</div>
<div type="section" n="2">
<p> maritima 
pars ab iis qui praedae ac belli inferendi causa ex Belgio 
transierant—qui omnes fere iis nominibus civitatum 
appellantur, quibus orti ex civitatibus eo pervenerunt— 
et bello inlato ibi remanserunt atque agros colere coeperunt.
 </p>
</div>
<div type="section" n="3">
<p>hominum est infinita multitudo creberrimaque aedificia
 fere Gallicis consimilia, pecoris numerus ingens. </p>
</div>
<div type="section" n="4">
<p>utuntur aut aere aut nummo aureo aut taleis ferreis ad <pb/> </p>
</div>
<div type="section" n="5">
<p>certum pondus examinatis pro nummo. nascitur ibi 
plumbum album in mediterraneis regionibus, in maritimis
 ferrum, sed eius exigua est copia; aere utuntur importato.
 materia cuiusque generis, ut in Gallia est praeter 
fagum atque abietem. </p>
</div>
<div type="section" n="6">
<p>leporem et gallinam et anserem 
gustare fas non putant; haec tamen alunt animi voluptatisque
 causa. loca sunt temperatiora quam in Gallia 
remissioribus frigoribus. </p>
</div>
</div>
<div type="chapter" n="13">
<div type="section" n="1">
<p rend="indent(2)">Insula natura triquetra, cuius unum latus est contra
 Galliam. huius lateris alter angulus, qui est ad Cantium,
 quo fere omnes ex Gallia naves adpelluntur, ad 
orientem solem, inferior ad meridiem spectat. hoc latus 
pertinet circiter milia passuum quingenta. </p>
</div>
<div type="section" n="2">
<p>alterum vergit 
ad Hispaniam atque occidentem solem. qua ex parte est 
Hibernia insula, dimidio minor ut existimatur quam 
Britannia, sed pari spatio transmissus atque ex Gallia 
est in Britanniam. </p>
</div>
<div type="section" n="3">
<p>in hoc medio cursu est insula quae 
appellatur Mona; complures praeterea minores obiectae 
insulae existimantur; de quibus insulis nonnulli scripserunt
 dies continuos <hi rend="small-caps">xxx</hi> sub brumam esse noctem. </p>
</div>
<div type="section" n="4">
<p>nos 
nihil de eo percontationibus reperiebamus, nisi certis ex 
aqua mensuris breviores esse quam in continenti noctes <pb/> </p>
</div>
<div type="section" n="5">
<p>videbamus. huius est longitudo lateris, ut fert illorum 
opinio, septingentorum milium. </p>
</div>
<div type="section" n="6">
<p>tertium est contra septentriones;
 cui parti nulla est obiecta terra, sed eius angulus
 lateris maxime ad Germaniam spectat. hoc milia passuum
 octingenta in longitudinem esse existimatur. </p>
</div>
<div type="section" n="7">
<p>ita 
omnis insula est in circuitu vicies centum milium passuum.
 </p>
</div>
</div>
<div type="chapter" n="14">
<div type="section" n="1">
<p rend="indent(2)">Ex his omnibus longe sunt humanissimi qui Cantium
 incolunt, quae regio est maritima omnis, neque 
multum a Gallica differunt consuetudine. </p>
</div>
<div type="section" n="2">
<p>interiores plerique
 frumenta non serunt, sed lacte et carne vivunt pellibusque
 sunt vestiti. omnes vero se Britanni vitro inficiunt,
 quod caeruleum efficit colorem, atque hoc horribiliores
 sunt in pugna adspectu; </p>
</div>
<div type="section" n="3">
<p>capilloque sunt promisso 
atque omni parte corporis rasa praeter caput et labrum 
superius. </p>
</div>
<div type="section" n="4">
<p>uxores habent deni duodenique inter se communes
 et maxime fratres cum fratribus parentesque cum 
liberis. </p>
</div>
<div type="section" n="5">
<p>sed si qui sunt ex iis nati, eorum habentur liberi, 
quo primum virgo quaeque deducta est. </p>
</div>
</div>
<div type="chapter" n="15">
<div type="section" n="1">
<p rend="indent(2)">Equites hostium essedariique acriter proelio cum 
equitatu nostro in itinere conflixerunt, ita tamen ut nostri 
omnibus partibus superiores fuerint atque eos in silvas 
collesque compulerint. </p>
</div>
<div type="section" n="2">
<p>sed compluribus interfectis cupidius
 insecuti nonnullos ex suis amiserunt. </p>
</div>
<div type="section" n="3">
<p>at illi intermisso
 spatio, imprudentibus nostris atque occupatis in <pb/> 
munitione castrorum, subito se ex silvis eiecerunt impetuque
 in eos facto, qui erant in statione pro castris conlocati,
</p>
</div>
<div type="section" n="4">
<p> acriter pugnaverunt, duabusque missis subsidio 
cohortibus a Caesare, atque his primis legionum duarum, 
cum eae perexiguo intermisso loci spatio inter se constitissent,
 novo genere pugnae perterritis nostris per medios 
audacissime perruperunt seque inde incolumes receperunt.
 </p>
</div>
<div type="section" n="5">
<p>eo die Q. Laberius Durus tribunus militum interficitur.
 illi pluribus submissis cohortibus repelluntur. </p>
</div>
</div>
<div type="chapter" n="16">
<div type="section" n="1">
<p rend="indent(2)">Toto hoc in genere pugnae cum sub oculis omnium 
ac pro castris dimicaretur, intellectum est nostros propter
 gravitatem armorum, quod neque insequi cedentes 
possent neque ab signis discedere auderent, minus aptos 
</p>
</div>
<div type="section" n="2">
<p>esse ad huius generis hostem, equites autem magno cum 
periculo proelio dimicare, propterea quod illi etiam consulto
 plerumque cederent et, cum paulum ab legionibus 
nostros removissent, ex essedis desilirent et pedibus dispari
 proelio contenderent. </p>
</div>
<div type="section" n="3">
<p>equestris autem proelii ratio 
et cedentibus et insequentibus par atque idem periculum 
inferebat. </p>
</div>
<div type="section" n="4">
<p>accedebat huc ut numquam conferti, sed rari 
magnisque intervallis proeliarentur stationesque dispositas
 haberent atque alios alii deinceps exciperent integrique
 et recentes defatigatis succederent. <pb/> </p>
</div>
</div>
<div type="chapter" n="17">
<div type="section" n="1">
<p rend="indent(2)">Postero die procul a castris hostes in collibus constiterunt
 rarique se ostendere et lenius quam pridie 
nostros equites proelio lacessere coeperunt. </p>
</div>
<div type="section" n="2">
<p>sed meridie 
cum Caesar pabulandi causa tres legiones atque omnem 
equitatum cum C. Trebonio legato misisset, repente ex 
omnibus partibus ad pabulatores advolaverunt, sic uti 
ab signis legionibusque non absisterent. </p>
</div>
<div type="section" n="3">
<p>nostri acriter 
in eos impetu facto reppulerunt neque finem sequendi 
fecerunt, quoad subsidio confisi equites, cum post se legiones
 viderent,</p>
</div>
<div type="section" n="4">
<p> praecipites hostes egerunt magnoque eorum 
numero interfecto neque sui colligendi neque consistendi 
aut ex essedis desiliendi facultatem dederunt. </p>
</div>
<div type="section" n="5">
<p>ex hac 
fuga protinus, quae undique convenerant, auxilia discesserunt,
 neque post id tempus umquam summis nobiscum
 copiis hostes contenderunt. </p>
</div>
</div>
<div type="chapter" n="18">
<div type="section" n="1">
<p rend="indent(2)">Caesar cognito consilio eorum ad flumen Tamesim 
in fines Cassivellauni exercitum duxit; quod flumen uno 
omnino loco pedibus atque hoc aegre transiri potest. </p>
</div>
<div type="section" n="2">
<p>eo 
cum venisset, animadvertit ad alteram fluminis ripam 
magnas esse copias hostium instructas. </p>
</div>
<div type="section" n="3">
<p>ripa autem erat 
acutis sudibus praefixisque munita, eiusdemque generis 
sub aqua defixae sudes flumine tegebantur. </p>
</div>
<div type="section" n="4">
<p>his rebus 
cognitis a perfugis captivisque Caesar praemisso equitatu
 confestim legiones subsequi iussit. </p>
</div>
<div type="section" n="5">
<p>sed ea celeritate 
atque eo impetu milites ierunt, cum capite solo ex aqua 
extarent, ut hostes impetum legionum atque equitum 
sustinere non possent ripasque dimitterent ac se fugae 
mandarent. <pb/> </p>
</div>
</div>
<div type="chapter" n="19">
<div type="section" n="1">
<p rend="indent(2)">Cassivellaunus ut supra demonstravimus omni deposita
 spe contentionis, dimissis amplioribus copiis, milibus
 circiter quattuor essedariorum relictis itinera nostra 
servabat paulumque ex via excedebat locisque impeditis
 ac silvestribus se occultabat atque iis regionibus, 
quibus nos iter facturos cognoverat, pecora atque homines
 ex agris in silvas compellebat et,</p>
</div>
<div type="section" n="2">
<p> cum equitatus 
noster liberius praedandi vastandique causa se in agros 
effunderet, omnibus viis semitisque notis essedarios ex 
silvis emittebat et magno cum periculo nostrorum equitum
 cum his confligebat atque hoc metu latius vagari 
prohibebat. </p>
</div>
<div type="section" n="3">
<p>relinquebatur ut neque longius ab agmine 
legionum discedi Caesar pateretur et tantum agris vastandis
 incendiisque faciendis hostibus noceretur, quantum 
in labore atque itinere legionarii milites efficere poterant. <pb/> </p>
</div>
</div>
<div type="chapter" n="20">
<div type="section" n="1">
<p rend="indent(2)">Interim Trinovantes, prope firmissima earum regionum
 civitas—ex qua Mandubracius adulescens Caesaris
 fidem secutus ad eum in continentem venerat, cuius 
pater in ea civitate regnum obtinuerat interfectusque 
erat a Cassivellauno, ipse fuga mortem vitaverat—, legatos
 ad Caesarem mittunt pollicenturque sese ei dedituros 
atque imperata facturos; </p>
</div>
<div type="section" n="2">
<p>petunt ut Mandubracium ab 
iniuria Cassivellauni defendat atque in civitatem mittat, 
qui praesit imperiumque obtineat. </p>
</div>
<div type="section" n="3">
<p>his Caesar imperat 
obsides <hi rend="small-caps">xl</hi> frumentumque exercitui Mandubraciumque 
ad eos mittit. </p>
</div>
<div type="section" n="4">
<p>illi imperata celeriter fecerunt, obsides ad 
numerum frumentumque miserunt. </p>
</div>
</div>
<div type="chapter" n="21">
<div type="section" n="1">
<p rend="indent(2)">Trinovantibus defensis atque ab omni militum iniuria
 prohibitis Cenimagni Segontiaci Ancalites Bibroci 
Cassi legationibus missis sese Caesari dedunt. </p>
</div>
<div type="section" n="2">
<p>ab his 
cognoscit non longe ex eo loco oppidum Cassivellauni 
abesse silvis paludibusque munitum, quo satis magnus 
hominum pecorisque numerus convenerit. </p>
</div>
<div type="section" n="3">
<p>oppidum autem
 Britanni vocant, cum silvas impeditas vallo atque 
fossa munierunt, quo incursionis hostium vitandae causa <pb/> </p>
</div>
<div type="section" n="4">
<p>convenire consuerunt. eo proficiscitur cum legionibus. 
locum reperit egregie natura atque opere munitum. 
tamen hunc duabus ex partibus oppugnare contendit. </p>
</div>
<div type="section" n="5">
<p>hostes paulisper morati militum nostrorum impetum non 
tulerunt seseque alia ex parte oppidi eiecerunt. </p>
</div>
<div type="section" n="6">
<p>magnus 
ibi numerus pecoris repertus multique in fuga sunt comprehensi
 atque interfecti. </p>
</div>
</div>
<div type="chapter" n="22">
<div type="section" n="1">
<p rend="indent(2)">Dum haec in his locis geruntur, Cassivellaunus ad 
Cantium, quod esse ad mare supra demonstravimus, 
quibus regionibus quattuor reges praeerant, Cingetorix 
Carvilius Taximagulus Segovax, nuntios mittit atque 
his imperat, uti coactis omnibus copiis castra navalia de 
improviso adoriantur atque oppugnent. </p>
</div>
<div type="section" n="2">
<p>ii cum ad castra 
venissent, nostri eruptione facta multis eorum interfectis,
 capto etiam nobili duce Lugotorige suos incolumes
 reduxerunt. </p>
</div>
<div type="section" n="3">
<p>Cassivellaunus hoc proelio nuntiato, tot 
detrimentis acceptis, vastatis finibus, maxime etiam permotus
 defectione civitatum, legatos per Atrebatem Commium
 de deditione ad Caesarem mittit. </p>
</div>
<div type="section" n="4">
<p>Caesar, cum 
constituisset hiemare in continenti propter repentinos 
Galliae motus, neque multum aestatis superesset atque 
id facile extrahi posse intellegeret, obsides imperat, et 
quid in annos singulos vectigalis populo Romano Britannia
 penderet constituit; </p>
</div>
<div type="section" n="5">
<p>interdicit atque imperat Cassivellauno
 ne Mandubracio neu Trinovantibus noceat. <pb/> </p>
</div>
</div>
<div type="chapter" n="23">
<div type="section" n="1">
<p rend="indent(2)">Obsidibus acceptis exercitum reducit ad mare, 
naves invenit refectas. </p>
</div>
<div type="section" n="2">
<p>his deductis, quod et captivorum 
magnum numerum habebat et nonnullae tempestate 
deperierant naves, duobus commeatibus exercitum reportare
 instituit. </p>
</div>
<div type="section" n="3">
<p>ac sic accidit uti ex tanto navium numero 
tot navigationibus neque hoc neque superiore anno ulla 
</p>
</div>
<div type="section" n="4">
<p>omnino navis, quae milites portaret, desideraretur, at ex 
iis, quae inanes ex continenti ad eum remitterentur—et 
prioris commeatus expositis militibus et quas postea 
Labienus faciendas curaverat numero <hi rend="small-caps">lx</hi>—perpaucae 
locum caperent, reliquae fere omnes reicerentur. </p>
</div>
<div type="section" n="5">
<p>quas 
cum aliquamdiu Caesar frustra expectasset, ne anni tempore
 a navigatione excluderetur,</p>
</div>
<div type="section" n="6">
<p> quod aequinoctium 
suberat, necessario angustius milites conlocavit ac summa
 tranquillitate consecuta secunda inita cum solvisset 
vigilia, prima luce terram attigit omnesque incolumes 
naves perduxit. </p>
</div>
</div>
<div type="chapter" n="24">
<div type="section" n="1">
<p rend="indent(2)">Subductis navibus concilioque Gallorum Samarobrivae <pb/> 
 peracto, quod eo anno frumentum in Gallia propter
 siccitates angustius provenerat, coactus est aliter ac 
superioribus annis exercitum in hibernis conlocare legionesque
 in plures civitates distribuere. </p>
</div>
<div type="section" n="2">
<p>ex quibus unam 
in Morinos ducendam C. Fabio legato dedit, alteram in 
Nervios Q. Ciceroni, tertiam in Essuvios L. Roscio; 
quartam in Remis cum T. Labieno in confinio Treverorum
 hiemare iussit; tres in Belgio conlocavit; his M. </p>
</div>
<div type="section" n="3">
<p>
Crassum quaestorem et L. Munatium Plancum et C. Trebonium
 legatos praefecit. </p>
</div>
<div type="section" n="4">
<p>unam legionem, quam proxime
 trans Padum conscripserat, et cohortes <hi rend="small-caps">v</hi> in Eburones, 
quorum pars maxima est inter Mosam ac Rhenum, qui 
sub imperio Ambiorigis et Catuvolci erant, misit. </p>
</div>
<div type="section" n="5">
<p>his militibus
 Q. Titurium Sabinum et L. Aurunculeium Cottam 
legatos praeesse iussit. </p>
</div>
<div type="section" n="6">
<p>ad hunc modum distributis legionibus
 facillime inopiae frumentariae sese mederi posse 
existimavit. </p>
</div>
<div type="section" n="7">
<p>atque harum tamen omnium legionum hiberna
 praeter eam, quam L. Roscio in pacatissimam et 
quietissimam partem ducendam dederat, milibus passuum
 centum continebantur. </p>
</div>
<div type="section" n="8">
<p>ipse interea, quoad legiones 
conlocatas munitaque hiberna cognovisset, in Gallia 
morari constituit. </p>
</div>
</div>
<div type="chapter" n="25">
<div type="section" n="1">
<p rend="indent(2)">Erat in Carnutibus summo loco natus Tasgetius, 
cuius maiores in sua civitate regnum obtinuerant. </p>
</div>
<div type="section" n="2">
<p>huic 
Caesar pro eius virtute atque in se benevolentia, quod 
in omnibus bellis singulari eius opera fuerat usus, ma- <pb/> </p>
</div>
<div type="section" n="3">
<p>iorum locum restituerat. tertium iam hunc annum regnantem
 inimici palam multis ex civitate auctoribus 
interfecerunt. </p>
</div>
<div type="section" n="4">
<p>defertur ea res ad Caesarem. ille veritus, 
quod ad plures pertinebat, ne civitas eorum impulsu 
deficeret, L. Plancum cum legione ex Belgio celeriter 
in Carnutes proficisci iubet ibique hiemare, quorumque 
opera cognoverit Tasgetium interfectum, hos comprehensos
 ad se mittere. </p>
</div>
<div type="section" n="5">
<p>interim ab omnibus legatis quaestoribusque
 quibus legiones tradiderat, certior factus est 
in hiberna perventum locumque hibernis esse munitum. </p>
</div>
</div>
<div type="chapter" n="26">
<div type="section" n="1">
<p rend="indent(2)">Diebus circiter quindecim, quibus in hiberna ventum
 est, initium repentini tumultus ac defectionis ortum 
est ab Ambiorige et Catuvolco. </p>
</div>
<div type="section" n="2">
<p>qui cum ad fines regni 
sui Sabino Cottaeque praesto fuissent frumentumque 
in hiberna comportavissent, Indutiomari Treveri nuntiis <pb/> 
 impulsi suos concitaverunt subitoque oppressis 
lignatoribus magna manu ad castra oppugnanda venerunt.
 </p>
</div>
<div type="section" n="3">
<p>cum celeriter nostri arma cepissent vallumque 
ascendissent atque una ex parte Hispanis equitibus emissis
 equestri proelio superiores fuissent, desperata re hostes
 suos ab oppugnatione reduxerunt. </p>
</div>
<div type="section" n="4">
<p>tum suo more 
conclamaverunt, uti aliqui ex nostris ad conloquium prodiret:
 habere sese quae de re communi dicere vellent, 
quibus rebus controversias minui posse sperarent. </p>
</div>
</div>
<div type="chapter" n="27">
<div type="section" n="1">
<p rend="indent(2)">Mittitur ad eos C. Arpinius eques Romanus, familiaris
 Titurii, et Q. Iunius ex Hispania quidam, qui iam 
ante missu Caesaris ad Ambiorigem ventitare consuerat. </p>
</div>
<div type="section" n="2">
<p>apud quos Ambiorix ad hunc modum locutus est: sese 
pro Caesaris in se beneficiis plurimum ei confiteri debere, 
quod eius opera stipendio liberatus esset, quod Atuatucis 
finitimis suis pendere consuesset, quodque ei et filius et <pb/> 
fratris filius a Caesare remissi essent, quos Atuatuci obsidum
 numero missos apud se in servitute et catenis tenuissent.
 </p>
</div>
<div type="section" n="3">
<p>neque id quod fecerit de oppugnatione castrorum, 
aut iudicio aut voluntate sua fecisse, sed coactu civitatis, 
suaque esse eiusmodi imperia, ut non minus haberet iuris 
in se multitudo, quam ipse in multitudinem. </p>
</div>
<div type="section" n="4">
<p>civitati porro 
hanc fuisse belli causam, quod repentinae Gallorum 
coniurationi resistere non potuerit. id se facile ex humilitate
 sua probare posse, quod non adeo sit imperitus 
rerum ut suis copiis populum Romanum superari posse 
confidat. </p>
</div>
<div type="section" n="5">
<p>sed esse Galliae commune consilium: omnibus 
hibernis Caesaris oppugnandis hunc esse dictum diem, 
ne qua legio alteri legioni subsidio venire posset. </p>
</div>
<div type="section" n="6">
<p>non 
facile Gallos Gallis negare potuisse, praesertim cum de 
recuperanda communi libertate consilium initum videretur.
 </p>
</div>
<div type="section" n="7">
<p>quibus quoniam pro pietate satisfecerit, habere nunc 
se rationem officii pro beneficiis Caesaris; monere, orare 
Titurium pro hospitio, ut suae ac militum saluti consulat. </p>
</div>
<div type="section" n="8">
<p>magnam manum Germanorum conductam Rhenum transisse;
 hanc adfore biduo. </p>
</div>
<div type="section" n="9">
<p>ipsorum esse consilium, velintne 
prius, quam finitimi sentiant, eductos ex hibernis milites 
aut ad Ciceronem aut ad Labienum deducere, quorum 
alter milia passuum circiter quinquaginta, alter paulo 
amplius ab iis absit. </p>
</div>
<div type="section" n="10">
<p>illud se polliceri et iure iurando confirmare,
 tutum iter per suos fines daturum. </p>
</div>
<div type="section" n="11">
<p>quod cum 
faciat, et civitati sese consulere, quod hibernis levetur, 
et Caesari pro eius meritis gratiam referre. hac oratione 
habita discedit Ambiorix. <pb/> </p>
</div>
</div>
<div type="chapter" n="28">
<div type="section" n="1">
<p rend="indent(2)">Arpinius et Iunius, quae audierant, ad legatos deferunt.
 illi repentina re perturbati, etsi ab hoste ea dicebantur,
 tamen non neglegenda existimabant maximeque 
hac re permovebantur, quod civitatem ignobilem atque 
humilem Eburonum sua sponte populo Romano bellum 
facere ausam vix erat credendum. </p>
</div>
<div type="section" n="2">
<p>itaque ad consilium 
rem deferunt magnaque inter eos existit controversia. </p>
</div>
<div type="section" n="3">
<p>L. Aurunculeius compluresque tribuni militum et primorum
 ordinum centuriones nihil temere agendum neque 
ex hibernis iniussu Caesaris discedendum existimabant; </p>
</div>
<div type="section" n="4">
<p>quantasvis, magnas etiam copias Germanorum sustineri 
posse munitis hibernis docebant; rem esse testimonio, 
quod primum hostium impetum multis ultro vulneribus 
inlatis fortissime sustinuerint; </p>
</div>
<div type="section" n="5">
<p>re frumentaria non premi; 
interea et ex proximis hibernis et a Caesare conventura 
subsidia; </p>
</div>
<div type="section" n="6">
<p>postremo quid esset levius aut turpius quam 
auctore hoste de summis rebus capere consilium? </p>
</div>
</div>
<div type="chapter" n="29">
<div type="section" n="1">
<p rend="indent(2)">Contra ea Titurius sero facturos clamitabat, cum 
maiores manus hostium adiunctis Germanis convenissent, <pb/> 
 aut cum aliquid calamitatis in proximis hibernis 
esset acceptum. brevem consulendi esse occasionem. </p>
</div>
<div type="section" n="2">
<p>Caesarem arbitrari profectum in Italiam; neque aliter 
Carnutes interficiundi Tasgetii consilium fuisse capturos, 
neque Eburones, si ille adesset, tanta contemptione nostri 
ad castra venturos. </p>
</div>
<div type="section" n="3">
<p>sese non hostem auctorem, sed rem 
spectare; subesse Rhenum; magno esse Germanis dolori 
Ariovisti mortem et superiores nostras victorias; </p>
</div>
<div type="section" n="4">
<p>ardere 
Galliam tot contumeliis acceptis sub populi Romani 
imperium redactam superiore gloria rei militaris exstincta. </p>
</div>
<div type="section" n="5">
<p>postremo quis hoc sibi persuaderet sine certa spe Ambiorigem
 ad eius modi consilium descendisse? </p>
</div>
<div type="section" n="6">
<p>suam sententiam
 in utramque partem esse tutam; si nihil sit durius, 
nullo cum periculo ad proximam legionem perventuros; 
si Gallia omnis cum Germanis consentiat, unam esse in 
celeritate positam salutem. </p>
</div>
<div type="section" n="7">
<p>Cottae quidem atque eorum, 
qui dissentirent, consilium quem haberet exitum? in quo 
si non praesens periculum, at certe longinqua obsidione 
fames esset timenda. </p>
</div>
</div>
<div type="chapter" n="30">
<div type="section" n="1">
<p rend="indent(2)">Hac in utramque partem disputatione habita, cum <pb/> 
a Cotta primisque ordinibus acriter resisteretur, 'vincite' 
inquit 'si ita vultis' Sabinus et id clariore voce, ut magna 
pars militum exaudiret; </p>
</div>
<div type="section" n="2">
<p>'neque is sum' inquit 'qui gravissime
 ex vobis mortis periculo terrear: hi sapient; si 
gravius quid acciderit, abs te rationem reposcent; </p>
</div>
<div type="section" n="3">
<p>qui si 
per te liceat, perendino die cum proximis hibernis coniuncti
 communem cum reliquis belli casum sustineant, 
non reiecti et relegati longe a ceteris aut ferro aut fame 
intereant.' </p>
</div>
</div>
<div type="chapter" n="31">
<div type="section" n="1">
<p rend="indent(2)">Consurgitur ex consilio; comprehendunt utrumque
 et orant ne sua dissensione et pertinacia rem in summum
 periculum deducant; </p>
</div>
<div type="section" n="2">
<p>facilem esse rem, seu maneant 
seu proficiscantur, si modo unum omnes sentiant ac probent;
 contra in dissensione nullam se salutem perspicere. </p>
</div>
<div type="section" n="3">
<p>res disputatione ad mediam noctem perducitur. tandem 
dat Cotta permotus manus, superat sententia Sabini. </p>
</div>
<div type="section" n="4">
<p>pronuntiatur prima luce ituros. consumitur vigiliis reliqua
 pars noctis, cum sua quisque miles circumspiceret, 
quid secum portare posset, quid ex instrumento hibernorum
 relinquere cogeretur. </p>
</div>
<div type="section" n="5">
<p>omnia excogitantur, quare <pb/> 
nec sine periculo maneatur et languore militum et vigiliis 
periculum augeatur. </p>
</div>
<div type="section" n="6">
<p>prima luce sic ex castris proficiscuntur
 ut quibus esset persuasum non ab hoste, sed ab homine 
amicissimo Ambiorige consilium datum, longissimo agmine
 maximisque impedimentis. </p>
</div>
</div>
<div type="chapter" n="32">
<div type="section" n="1">
<p rend="indent(2)">At hostes, posteaquam ex nocturno fremitu vigiliisque
 de profectione eorum senserunt, conlocatis insidiis 
bipertito in silvis opportuno atque occulto loco a milibus 
passuum circiter duobus Romanorum adventum exspectabant,
</p>
</div>
<div type="section" n="2">
<p> et cum se maior pars agminis in magnam convallem
 demisisset, ex utraque parte eius vallis subito se 
ostenderunt novissimosque premere et primos prohibere 
ascensu atque iniquissimo nostris loco proelium committere
 coeperunt. </p>
</div>
</div>
<div type="chapter" n="33">
<div type="section" n="1">
<p rend="indent(2)">Tum demum Titurius, ut qui nihil ante providisset, 
trepidare et concursare cohortesque disponere, haec tamen
 ipsa timide atque ut eum omnia deficere viderentur; 
quod plerumque iis accidere consuevit qui in ipso negotio 
consilium capere coguntur. </p>
</div>
<div type="section" n="2">
<p>at Cotta qui cogitasset haec 
posse in itinere accidere atque ob eam causam profectionis
 auctor non fuisset, nulla in re communi saluti deerat,
 et in appellandis cohortandisque militibus imperatoris
 et in pugna militis officia praestabat. </p>
</div>
<div type="section" n="3">
<p>cum propter 
longitudinem agminis minus facile per se omnia obire et 
quid quoque loco faciendum esset providere possent, 
iusserunt pronuntiari, ut impedimenta relinquerent atque <pb/> </p>
</div>
<div type="section" n="4">
<p>in orbem consisterent. quod consilium etsi in eiusmodi 
casu reprehendendum non est, tamen incommode accidit. </p>
</div>
<div type="section" n="5">
<p>nam et nostris militibus spem minuit et hostes ad pugnam
 alacriores effecit, quod non sine summo timore et 
desperatione id factum videbatur. praeterea accidit— </p>
</div>
<div type="section" n="6">
<p>
quod fieri necesse erat—ut vulgo milites ab signis discederent,
 quaeque quisque eorum carissima haberet, ab 
impedimentis petere atque arripere properaret, clamore 
et fletu omnia complerentur. </p>
</div>
</div>
<div type="chapter" n="34">
<div type="section" n="1">
<p rend="indent(2)">At barbaris consilium non defuit. nam duces eorum 
tota acie pronuntiari iusserunt, nequis ab loco discederet; 
illorum esse praedam atque illis reservari quaecumque 
Romani reliquissent; proinde omnia in victoria posita 
existimarent. </p>
</div>
<div type="section" n="2">
<p>†erant et virtute et numero pugnandi 
pares†. nostri tametsi ab duce et a fortuna deserebantur, 
tamen omnem spem salutis in virtute ponebant, et quotiens
 quaeque cohors procurreret, ab ea parte magnus 
numerus hostium cadebat. </p>
</div>
<div type="section" n="3">
<p>qua re animadversa Ambiorix 
pronuntiari iubet ut procul tela coniciant neu propius 
accedant, et quam in partem Romani impetum fecerint <pb/> 
cedant; levitate armorum et cotidiana exercitatione 
nihil his noceri posse; </p>
</div>
<div type="section" n="4">
<p>rursus se ad signa recipientes insequantur.
 </p>
</div>
</div>
<div type="chapter" n="35">
<div type="section" n="1">
<p rend="indent(2)">Quo praecepto ab iis diligentissime observato, 
cum quaepiam cohors ex orbe excesserat atque impetum 
fecerat, hostes velocissime refugiebant. </p>
</div>
<div type="section" n="2">
<p>interim eam partem
 nudari necesse erat et ab latere aperto tela recipere. </p>
</div>
<div type="section" n="3">
<p>rursus cum in eum locum, unde erant egressi, reverti 
coeperant, et ab iis qui cesserant et ab iis qui proximi 
steterant circumveniebantur; </p>
</div>
<div type="section" n="4">
<p>sin autem locum tenere 
vellent, nec virtuti locus relinquebatur neque a tanta 
multitudine coniecta tela conferti vitare poterant. </p>
</div>
<div type="section" n="5">
<p>tamen 
tot incommodis conflictati multis vulneribus acceptis 
resistebant et magna parte diei consumpta, cum a prima 
luce ad horam octavam pugnaretur, nihil, quod ipsis 
esset indignum committebant. </p>
</div>
<div type="section" n="6">
<p>tum T. Balventio, qui <pb/> 
superiore anno primum pilum duxerat, viro forti et 
magnae auctoritatis, utrumque femur tragula traicitur; </p>
</div>
<div type="section" n="7">
<p>Q. Lucanius eiusdem ordinis, fortissime pugnans, dum 
circumvento filio subvenit, interficitur; L. </p>
</div>
<div type="section" n="8">
<p>Cotta legatus 
omnes cohortes ordinesque adhortans adversum os funda 
vulneratur. </p>
</div>
</div>
<div type="chapter" n="36">
<div type="section" n="1">
<p rend="indent(2)">His rebus permotus Q. Titurius cum procul Ambiorigem
 suos cohortantem conspexisset, interpretem 
suum Cn. Pompeium ad eum mittit rogatum ut sibi 
militibusque parcat. </p>
</div>
<div type="section" n="2">
<p>ille appellatus respondet: si velit 
secum conloqui, licere; sperare a multitudine impetrari 
posse, quod ad militum salutem pertineat; ipsi vero nihil 
nocitum iri inque eam rem se suam fidem interponere. </p>
</div>
<div type="section" n="3">
<p>ille cum Cotta saucio communicat, si videatur, pugna 
ut excedant et cum Ambiorige una conloquantur; sperare
 ab eo de sua ac militum salute impetrari posse. Cotta 
se ad armatum hostem iturum negat atque in eo perseverat.
 </p>
</div>
</div>
<div type="chapter" n="37">
<div type="section" n="1">
<p rend="indent(2)">Sabinus, quos in praesentia tribunos militum circum
 se habebat, et primorum ordinum centuriones se 
sequi iubet, et cum propius Ambiorigem accessisset, iussus
 arma abicere imperatum facit suisque ut idem faciant 
imperat. </p>
</div>
<div type="section" n="2">
<p>interim dum de condicionibus inter se agunt 
longiorque consulto ab Ambiorige instituitur sermo, pau- <pb/> </p>
</div>
<div type="section" n="3">
<p>latim circumventus interficitur. tum vero suo more victoriam
 conclamant atque ululatum tollunt impetuque 
in nostros facto ordines perturbant. </p>
</div>
<div type="section" n="4">
<p>ibi L. Cotta pugnans 
interficitur cum maxima parte militum. reliqui se in 
castra recipiunt, unde erant egressi. </p>
</div>
<div type="section" n="5">
<p>ex quibus L. Petrosidius
 aquilifer, cum magna multitudine hostium premeretur,
 aquilam intra vallum proiecit, ipse pro castris 
fortissime pugnans occiditur. illi aegre ad noctem oppugnationem
 sustinent; </p>
</div>
<div type="section" n="6">
<p>noctu ad unum omnes desperata 
salute se ipsi interficiunt. </p>
</div>
<div type="section" n="7">
<p>pauci ex proelio elapsi incertis 
itineribus per silvas ad T. Labienum legatum in hiberna 
perveniunt atque eum de rebus gestis certiorem faciunt. </p>
</div>
</div>
<div type="chapter" n="38">
<div type="section" n="1">
<p rend="indent(2)">Hac victoria sublatus Ambiorix statim cum equitatu
 in Atuatucos, qui erant eius regno finitimi, proficiscitur;
 neque noctem neque diem intermittit peditatumque
 se subsequi iubet. </p>
</div>
<div type="section" n="2">
<p>re demonstrata Atuatucisque 
concitatis postero die in Nervios pervenit hortaturque, 
ne sui in perpetuum liberandi atque ulciscendi Romanos 
pro iis quas acceperint iniuriis occasionem dimittant; </p>
</div>
<div type="section" n="3">
<p>interfectos esse legatos duos magnamque partem exercitus
 interisse demonstrat; </p>
</div>
<div type="section" n="4">
<p>nihil esse negotii subito oppressam
 legionem, quae cum Cicerone hiemet, interfici. se 
ad eam rem profitetur adiutorem. facile hac oratione 
Nerviis persuadet. <pb/> </p>
</div>
</div>
<div type="chapter" n="39">
<div type="section" n="1">
<p rend="indent(2)">Itaque confestim dimissis nuntiis ad Ceutrones, 
Grudios, Levacos, Pleumoxios, Geidumnos, qui omnes 
sub eorum imperio sunt, quam maximas possunt manus 
cogunt et de improviso ad Ciceronis hiberna advolant, 
nondum ad eum fama de Titurii morte perlata. </p>
</div>
<div type="section" n="2">
<p>huic quoque
 accidit—quod fuit necesse—ut nonnulli milites qui 
lignationis munitionisque causa in silvas discessissent, 
repentino equitum adventu interciperentur. </p>
</div>
<div type="section" n="3">
<p>his circumventis
 magna manu Eburones, Nervii, Atuatuci atque 
horum omnium socii clientesque legionem oppugnare 
incipiunt. nostri celeriter ad arma concurrunt, vallum 
conscendunt. </p>
</div>
<div type="section" n="4">
<p>aegre is dies sustentatur, quod omnem spem 
hostes in celeritate ponebant atque hanc adepti victoriam 
in perpetuum se fore victores confidebant. </p>
</div>
</div>
<div type="chapter" n="40">
<div type="section" n="1">
<p rend="indent(2)">Mittuntur ad Caesarem confestim a Cicerone litterae,
 magnis propositis praemiis, si pertulissent; obsessis
 omnibus viis missi intercipiuntur. </p>
</div>
<div type="section" n="2">
<p>noctu ex ea materia
 quam munitionis causa comportaverant, turres admodum
 centum viginti excitantur; incredibili celeritate, 
quae deesse operi videbantur, perficiuntur. </p>
</div>
<div type="section" n="3">
<p>hostes postero <pb/> 
die multo maioribus coactis copiis castra oppugnant, 
fossam complent. a nostris eadem ratione qua pridie, 
resistitur. </p>
</div>
<div type="section" n="4">
<p>hoc idem reliquis deinceps fit diebus. <seg type="new-citation"/> </p>
</div>
<div type="section" n="5">
<p>nulla 
pars nocturni temporis ad laborem intermittitur; non 
aegris, non vulneratis facultas quietis datur. </p>
</div>
<div type="section" n="6">
<p>quaecumque
 ad proximi diei oppugnationem opus sunt, noctu comparantur;
 multae praeustae sudes, magnus muralium 
pilorum numerus instituitur; turres contabulantur, pinnae 
loricaeque ex cratibus attexuntur. </p>
</div>
<div type="section" n="7">
<p>ipse Cicero, cum tenuissima
 valetudine esset, ne nocturnum quidem sibi tempus
 ad quietem relinquebat, ut ultro militum concursu 
ac vocibus sibi parcere cogeretur. </p>
</div>
</div>
<div type="chapter" n="41">
<div type="section" n="1">
<p rend="indent(2)">Tum duces principesque Nerviorum, qui aliquem 
sermonis aditum causamque amicitiae cum Cicerone 
habebant, conloqui sese velle dicunt. </p>
</div>
<div type="section" n="2">
<p>facta potestate 
eadem quae Ambiorix cum Titurio egerat commemorant: </p>
</div>
<div type="section" n="3">
<p>omnem esse in armis Galliam; Germanos Rhenum transisse;
 Caesaris reliquorumque hiberna oppugnari. </p>
</div>
<div type="section" n="4">
<p>addunt 
etiam de Sabini morte; Ambiorigem ostentant fidei faciundae
 causa. </p>
</div>
<div type="section" n="5">
<p>errare eos dicunt, si quicquam ab iis praesidii
 sperent, qui suis rebus diffidant; sese tamen hoc 
esse in Ciceronem populumque Romanum animo, ut nihil 
nisi hiberna recusent atque hanc inveterascere consuetudinem
 nolint; </p>
</div>
<div type="section" n="6">
<p>licere illis per se incolumibus ex hibernis
 discedere et, quascumque in partes velint, sine metu 
proficisci. </p>
</div>
<div type="section" n="7">
<p>Cicero ad haec unum modo respondit: non 
esse consuetudinem populi Romani ullam accipere ab 
hoste armato condicionem; </p>
</div>
<div type="section" n="8">
<p>si ab armis discedere velint, <pb/> 
se adiutore utantur legatosque ad Caesarem mittant; 
sperare pro eius iustitia quae petierint impetraturos. </p>
</div>
</div>
<div type="chapter" n="42">
<div type="section" n="1">
<p rend="indent(2)">Ab hac spe repulsi Nervii vallo pedum <hi rend="small-caps">x</hi> et fossa 
pedum <hi rend="small-caps">xv</hi> hiberna cingunt. </p>
</div>
<div type="section" n="2">
<p>haec et superiorum annorum 
consuetudine a nobis cognoverant et quosdam de exercitu
 nacti captivos ab his docebantur. </p>
</div>
<div type="section" n="3">
<p>sed nulla ferramentorum
 copia quae esset ad hunc usum idonea, gladiis
 caespites circumcidere, manibus sagulisque terram 
exhaurire cogebantur. </p>
</div>
<div type="section" n="4">
<p>qua quidem ex re hominum multitudo
 cognosci potuit; nam minus horis tribus milium 
pedum <hi rend="small-caps">xv</hi> in circuitu munitionem perfecerunt. </p>
</div>
<div type="section" n="5">
<p>reliquis 
diebus turres ad altitudinem valli, falces testudinesque, 
quas idem captivi docuerant, parare ac facere coeperunt. </p>
</div>
</div>
<div type="chapter" n="43">
<div type="section" n="1">
<p rend="indent(2)">Septimo oppugnationis die maximo coorto vento <pb/> 
ferventes fusili ex argilla glandes fundis et iacula fervefacta
 in casas, quae more Gallico stramentis erant tectae, 
iacere coeperunt. </p>
</div>
<div type="section" n="2">
<p>hae celeriter ignem comprehenderunt 
et venti magnitudine in omnem castrorum locum distulerunt.
 </p>
</div>
<div type="section" n="3">
<p>hostes maximo clamore, sicuti parta iam atque 
explorata victoria, turres testudinesque agere et scalis 
vallum ascendere coeperunt. </p>
</div>
<div type="section" n="4">
<p>at tanta militum virtus atque
 ea praesentia animi fuit, ut, cum undique flamma 
torrerentur maximaque telorum multitudine premerentur
 suaque omnia impedimenta atque omnes fortunas 
conflagrare intellegerent, non modo demigrandi causa 
de vallo decederet nemo, sed paene ne respiceret quidem 
quisquam ac tum omnes acerrime fortissimeque pugnarent.
 </p>
</div>
<div type="section" n="5">
<p>hic dies nostris longe gravissimus fuit; sed tamen 
hunc habuit eventum, ut eo die maximus numerus hostium 
vulneraretur atque interficeretur, ut se sub ipso vallo 
constipaverant recessumque primis ultimi non dabant. </p>
</div>
<div type="section" n="6">
<p>paulum quidem intermissa flamma et quodam loco turri 
adacta et contingente vallum, tertiae cohortis centuriones
 ex eo quo stabant loco recesserunt suosque omnes 
removerunt, nutu vocibusque hostes si introire vellent 
vocare coeperunt; quorum progredi ausus est nemo. </p>
</div>
<div type="section" n="7">
<p>tum <pb/> 
ex omni parte lapidibus coniectis deturbati turrisque 
succensa est. </p>
</div>
</div>
<div type="chapter" n="44">
<div type="section" n="1">
<p rend="indent(2)">Erant in ea legione fortissimi viri centuriones qui 
iam primis ordinibus adpropinquarent, Titus Pullo et 
Lucius Vorenus. </p>
</div>
<div type="section" n="2">
<p>hi perpetuas inter se controversias habebant,
 uter alteri anteferretur, omnibusque annis de loco 
summis simultatibus contendebant. </p>
</div>
<div type="section" n="3">
<p>ex his Pullo, cum 
acerrime ad munitiones pugnaretur, 'quid dubitas' inquit 
'Vorene? aut quem locum tuae probandae virtutis exspectas?
 hic dies de nostris controversiis iudicabit.</p>
</div>
<div type="section" n="4">
<p>' haec 
cum dixisset, procedit extra munitiones quaque hostium 
pars confertissima est visa, inrumpit. </p>
</div>
<div type="section" n="5">
<p>ne Vorenus quidem 
sese tum vallo continet, sed omnium veritus existimationem
 subsequitur. </p>
</div>
<div type="section" n="6">
<p>mediocri spatio relicto Pullo pilum in 
hostes inmittit atque unum ex multitudine procurrentem
 traicit. quo percusso exanimatoque hunc scutis protegunt
 hostes, in illum universi tela coniciunt neque dant 
progrediendi facultatem. </p>
</div>
<div type="section" n="7">
<p>transfigitur scutum Pulloni et 
verutum in balteo defigitur. </p>
</div>
<div type="section" n="8">
<p>avertit hic casus vaginam 
et gladium educere conanti dextram moratur manum 
impeditumque hostes circumsistunt. </p>
</div>
<div type="section" n="9">
<p>succurrit inimicus <pb/> </p>
</div>
<div type="section" n="10">
<p>illi Vorenus et laboranti subvenit. ad hunc se confestim 
a Pullone omnis multitudo convertit; </p>
</div>
<div type="section" n="11">
<p>illum veruto transfixum
 arbitrantur. Vorenus gladio rem comminus gerit 
atque uno interfecto reliquos paulum propellit; </p>
</div>
<div type="section" n="12">
<p>dum 
cupidius instat, in locum inferiorem deiectus concidit. </p>
</div>
<div type="section" n="13">
<p>huic rursus circumvento subsidium fert Pullo, atque ambo 
incolumes compluribus interfectis summa cum laude 
intra munitiones se recipiunt. </p>
</div>
<div type="section" n="14">
<p>sic fortuna in contentione 
et certamine utrumque versavit, ut alter alteri inimicus 
auxilio salutique esset neque diiudicari posset, uter utri 
virtute anteferendus videretur. </p>
</div>
</div>
<div type="chapter" n="45">
<div type="section" n="1">
<p rend="indent(2)">Quanto erat in dies gravior atque asperior oppugnatio
 et maxime, quod magna parte militum confecta 
vulneribus res ad paucitatem defensorum pervenerat, 
tanto crebriores litterae nuntiique ad Caesarem mittebantur.
 quorum pars deprehensa in conspectu nostrorum 
militum cum cruciatu necabatur. </p>
</div>
<div type="section" n="2">
<p>erat unus intus Nervius
 nomine Vertico, loco natus honesto, qui a prima obsidione
 ad Ciceronem perfugerat suamque ei fidem praestiterat.
 </p>
</div>
<div type="section" n="3">
<p>hic servo spe libertatis magnisque persuadet 
praemiis, ut litteras ad Caesarem deferat. </p>
</div>
<div type="section" n="4">
<p>has ille iaculo <pb/> 
inligatas effert et Gallus inter Gallos sine ulla suspicione 
versatus ad Caesarem pervenit. </p>
</div>
<div type="section" n="5">
<p>ab eo de periculis Ciceronis
 legionisque cognoscitur. </p>
</div>
</div>
<div type="chapter" n="46">
<div type="section" n="1">
<p rend="indent(2)">Caesar acceptis litteris hora circiter undecima diei 
statim nuntium in Bellovacos ad M. Crassum quaestorem 
mittit, cuius hiberna aberant ab eo milia passuum <hi rend="small-caps">xxv</hi>; </p>
</div>
<div type="section" n="2">
<p>iubet media nocte legionem proficisci celeriterque ad se venire.
 </p>
</div>
<div type="section" n="3">
<p>exit cum nuntio Crassus. alterum ad C. Fabium legatum
 mittit, ut in Atrebatium fines legionem adducat, qua 
sibi iter faciendum sciebat. </p>
</div>
<div type="section" n="4">
<p>scribit Labieno, si rei publicae 
commodo facere possit, cum legione ad fines Nerviorum 
veniat. reliquam partem exercitus quod paulo aberat 
longius, non putat expectandam; equites circiter quadringentos
 ex proximis hibernis cogit. </p>
</div>
</div>
<div type="chapter" n="47">
<div type="section" n="1">
<p rend="indent(2)">Hora circiter tertia ab antecursoribus de Crassi adventu
 certior factus eo die milia passuum <hi rend="small-caps">xx</hi> progreditur. </p>
</div>
<div type="section" n="2">
<p>Crassum Samarobrivae praeficit legionemque ei attribuit, 
quod ibi impedimenta exercitus, obsides civitatum, litteras
 publicas frumentumque omne, quod eo tolerandae 
hiemis causa devexerat, relinquebat. </p>
</div>
<div type="section" n="3">
<p>Fabius, ut imperatum
 erat non ita multum moratus, in itinere cum legione 
occurrit. </p>
</div>
<div type="section" n="4">
<p>Labienus interitu Sabini et caede cohortium 
cognita, cum omnes ad eum Treverorum copiae venissent, 
veritus ne, si ex hibernis fugae similem profectionem <pb/> </p>
</div>
<div type="section" n="5">
<p>fecisset, hostium impetum sustinere non posset, praesertim
 quos recenti victoria efferri sciret, litteras Caesari 
remittit, quanto cum periculo legionem ex hibernis educturus
 esset, rem gestam in Eburonibus perscribit, docet 
omnes peditatus equitatusque copias Treverorum tria 
milia passuum longe ab suis castris consedisse. </p>
</div>
</div>
<div type="chapter" n="48">
<div type="section" n="1">
<p rend="indent(2)">Caesar consilio eius probato, etsi opinione trium 
legionum deiectus ad duas redierat, tamen unum communis
 salutis auxilium in celeritate ponebat. venit magnis 
itineribus in Nerviorum fines. </p>
</div>
<div type="section" n="2">
<p>ibi ex captivis cognoscit 
quae apud Ciceronem gerantur quantoque in periculo res 
sit. </p>
</div>
<div type="section" n="3">
<p>tum cuidam ex equitibus Gallis magnis praemiis persuadet,
 uti ad Ciceronem epistulam deferat. </p>
</div>
<div type="section" n="4">
<p>hanc Graecis
 conscriptam litteris mittit, ne intercepta epistula 
nostra ab hostibus consilia cognoscantur. </p>
</div>
<div type="section" n="5">
<p>si adire non 
possit, monet ut tragulam cum epistula ad ammentum 
deligata intra munitiones castrorum abiciat. </p>
</div>
<div type="section" n="6">
<p>in litteris 
scribit se cum legionibus profectum celeriter adfore; </p>
</div>
<div type="section" n="7">
<p>hortatur ut pristinam virtutem retineat. Gallus periculum
 veritus ut erat praeceptum tragulam mittit. </p>
</div>
<div type="section" n="8">
<p>haec 
casu ad turrim adhaesit neque a nostris biduo animadversa
 tertio die a quodam milite conspicitur, dempta ad 
Ciceronem defertur. </p>
</div>
<div type="section" n="9">
<p>ille perlectam in conventu militum 
recitat maximaque omnes laetitia adficit. </p>
</div>
<div type="section" n="10">
<p>tum fumi incendiorum <pb/> 
 procul videbantur, quae res omnem dubitationem
 adventus legionum expulit. </p>
</div>
</div>
<div type="chapter" n="49">
<div type="section" n="1">
<p rend="indent(2)">Galli re cognita per exploratores obsidionem relinquunt,
 ad Caesarem omnibus copiis contendunt. hae 
erant armatae circiter milia <hi rend="small-caps">lx</hi>. </p>
</div>
<div type="section" n="2">
<p>Cicero data facultate Gallum
 ab eodem Verticone quem supra demonstravimus 
reperit, qui litteras ad Caesarem deferat; hunc admonet, 
iter caute diligenterque faciat; </p>
</div>
<div type="section" n="3">
<p>perscribit in litteris hostes
 ab se discessisse omnemque ad eum multitudinem 
convertisse. </p>
</div>
<div type="section" n="4">
<p>quibus litteris circiter media nocte Caesar 
adlatis suos facit certiores eosque ad dimicandum animo 
confirmat. </p>
</div>
<div type="section" n="5">
<p>postero die luce prima movet castra et circiter
 milia passuum quattuor progressus trans vallem 
et rivum multitudinem hostium conspicatur. </p>
</div>
<div type="section" n="6">
<p>erat magni <pb/> 
periculi res tantulis copiis iniquo loco dimicare; tum, 
quoniam obsidione liberatum Ciceronem sciebat, aequo 
animo remittendum de celeritate existimabat; </p>
</div>
<div type="section" n="7">
<p>consedit 
et, quam aequissimo potest loco castra communit atque 
haec etsi erant exigua per se, vix hominum milium septem,
 praesertim nullis cum impedimentis, tamen angustiis 
viarum quam maxime potest contrahit, eo consilio ut in 
summam contemptionem hostibus veniat. </p>
</div>
<div type="section" n="8">
<p>interim speculatoribus
 in omnes partes dimissis explorat, quo commodissime
 itinere vallem transire possit. </p>
</div>
</div>
<div type="chapter" n="50">
<div type="section" n="1">
<p rend="indent(2)">Eo die parvulis equestribus proeliis ad aquam factis
 utrique se suo loco continent: </p>
</div>
<div type="section" n="2">
<p>Galli quod ampliores 
</p>
</div>
<div type="section" n="3">
<p>copias, quae nondum convenerant, exspectabant, Caesar 
si forte timoris simulatione hostes in suum locum elicere 
posset, ut citra vallem pro castris proelio contenderet; </p>
</div>
<div type="section" n="4">
<p>si id efficere non posset, ut exploratis itineribus minore 
cum periculo vallem rivumque transiret. prima luce hostium
 equitatus ad castra accedit proeliumque cum nostris
 equitibus committit. </p>
</div>
<div type="section" n="5">
<p>Caesar consulto equites cedere 
seque in castra recipere iubet; simul ex omnibus partibus
 castra altiore vallo muniri portasque obstrui atque in 
his administrandis rebus quam maxime concursari et cum 
simulatione agi timoris iubet. </p>
</div>
</div>
<div type="chapter" n="51">
<div type="section" n="1">
<p rend="indent(2)">Quibus omnibus rebus hostes invitati copias transducunt
 aciemque iniquo loco constituunt, nostris vero 
etiam de vallo deductis propius accedunt et tela intra 
</p>
</div>
<div type="section" n="2">
<p>munitionem ex omnibus partibus coniciunt praeconibusque <pb/> 
 circummissis pronuntiari iubent, seu quis Gallus seu 
Romanus velit ante horam tertiam ad se transire, sine periculo
 licere; post id tempus non fore potestatem. </p>
</div>
<div type="section" n="3">
<p>ac sic 
nostros contempserunt ut obstructis in speciem portis singulis
 ordinibus caespitum, quod ea non posse introrumpere 
videbantur, alii vallum manu scindere, alii fossas complere
 inciperent. </p>
</div>
<div type="section" n="4">
<p>tum Caesar omnibus portis eruptione 
facta equitatuque emisso celeriter hostes in fugam dat, 
sic uti omnino pugnandi causa resisteret nemo, magnumque
 ex iis numerum occidit atque omnes armis exuit. </p>
</div>
</div>
<div type="chapter" n="52">
<div type="section" n="1">
<p rend="indent(2)">Longius prosequi veritus quod silvae paludesque 
intercedebant—neque etiam parvulo detrimento illum 
locum relinqui videbat—, omnibus suis incolumibus eodem
 die ad Ciceronem pervenit. </p>
</div>
<div type="section" n="2">
<p>institutas turres, testudines
 munitionesque hostium admiratur; producta legione
 cognoscit non decimum quemque esse reliquum 
militem sine vulnere; </p>
</div>
<div type="section" n="3">
<p>ex his omnibus iudicat rebus quanto
 cum periculo et quanta cum virtute res sint administratae.
 </p>
</div>
<div type="section" n="4">
<p>Ciceronem pro eius merito legionemque conlaudat; 
centuriones singillatim tribunosque militum appellat, quorum <pb/> 
 egregiam fuisse virtutem testimonio Ciceronis cognoverat.
 de casu Sabini et Cottae certius ex captivis 
cognoscit. </p>
</div>
<div type="section" n="5">
<p>postero die contione habita rem gestam proponit,
 milites consolatur et confirmat: </p>
</div>
<div type="section" n="6">
<p>quod detrimentum 
culpa et temeritate legati sit acceptum, hoc aequiore animo
 ferundum docet, quod beneficio deorum immortalium
 et virtute eorum expiato incommodo neque hostibus
 diutina laetitia neque ipsis longior dolor relinquatur. </p>
</div>
</div>
<div type="chapter" n="53">
<div type="section" n="1">
<p rend="indent(2)">Interim ad Labienum per Remos incredibili celeritate
 de victoria Caesaris fama perfertur, ut cum ab hibernis
 Ciceronis milia passuum abesset circiter <hi rend="small-caps">lx</hi> eoque 
post horam nonam diei Caesar pervenisset, ante mediam 
noctem ad portas castrorum clamor oriretur, quo clamore
 significatio victoriae gratulatioque ab Remis Labieno
 fieret. </p>
</div>
<div type="section" n="2">
<p>hac fama ad Treveros perlata Indutiomarus, 
qui postero die castra Labieni oppugnare decreverat, 
noctu profugit copiasque omnes in Treveros reducit. </p>
</div>
<div type="section" n="3">
<p>Caesar
 Fabium cum sua legione remittit in hiberna, ipse cum 
tribus legionibus circum Samarobrivam trinis hibernis 
hiemare constituit, et quod tanti motus Galliae exstiterant,
 totam hiemem ipse ad exercitum manere decrevit. </p>
</div>
<div type="section" n="4">
<p>nam illo incommodo de Sabini morte perlato omnes fere 
Galliae civitates de bello consultabant, nuntios legationesque
 in omnes partes dimittebant, et quid reliqui consilii 
caperent atque unde initium belli fieret explorabant nocturnaque
 in locis desertis concilia habebant. </p>
</div>
<div type="section" n="5">
<p>neque ullum <pb/> 
fere totius hiemis tempus sine sollicitudine Caesaris intercessit,
 quin aliquem de consiliis ac motu Gallorum nuntium
 acciperet. </p>
</div>
<div type="section" n="6">
<p>in his ab L. Roscio quaestore, quem 
legioni tertiae decimae praefecerat, certior factus est 
magnas Gallorum copias earum civitatum, quae Aremoricae
 appellantur, oppugnandi sui causa convenisse 
</p>
</div>
<div type="section" n="7">
<p>neque longius milibus passuum octo ab hibernis suis 
afuisse, sed nuntio adlato de victoria Caesaris discessisse, 
adeo ut fugae similis discessus videretur. </p>
</div>
</div>
<div type="chapter" n="54">
<div type="section" n="1">
<p rend="indent(2)">At Caesar principibus cuiusque civitatis ad se evocatis
 alias territando, cum se scire quae fierent denuntiaret,
 alias cohortando magnam partem Galliae in officio
 tenuit. </p>
</div>
<div type="section" n="2">
<p>tamen Senones, quae est civitas in primis firma 
et magnae inter Gallos auctoritatis, Cavarinum, quem 
Caesar apud eos regem constituerat, cuius frater Moritasgus
 adventu in Galliam Caesaris cuiusque maiores 
regnum obtinuerant, interficere publico consilio conati, 
cum ille praesensisset ac profugisset, usque ad fines insecuti
</p>
</div>
<div type="section" n="3">
<p>regno domoque expulerunt et missis ad Caesarem 
satisfaciundi causa legatis, cum is omnem ad se senatum 
venire iussisset, dicto audientes non fuerunt. </p>
</div>
<div type="section" n="4">
<p>tantum 
apud homines barbaros valuit esse aliquos repertos principes <pb/> 
 belli inferendi tantamque omnibus voluntatis commutationem
 attulit, ut praeter Haeduos et Remos— 
quos praecipuo semper honore Caesar habuit, alteros pro 
vetere ac perpetua erga populum Romanum fide, alteros 
pro recentibus Gallici belli officiis—nulla fere civitas 
fuerit non suspecta nobis. </p>
</div>
<div type="section" n="5">
<p>idque adeo haud scio mirandumne
 sit cum compluribus aliis de causis, tum maxime 
quod qui virtute belli omnibus gentibus praeferebantur, 
tantum se eius opinionis deperdidisse, ut a populo Romano
 imperia perferrent, gravissime dolebant. </p>
</div>
</div>
<div type="chapter" n="55">
<div type="section" n="1">
<p rend="indent(2)">Treveri vero atque Indutiomarus totius hiemis 
nullum tempus intermiserunt, quin trans Rhenum legatos
 mitterent, civitates sollicitarent, pecunias pollicerentur,
 magna parte exercitus nostri interfecta multo minorem
 superesse dicerent partem. </p>
</div>
<div type="section" n="2">
<p>neque tamen ulli civitati 
Germanorum persuaderi potuit, ut Rhenum transiret, 
cum se bis expertos dicerent, Ariovisti bello et Tenctherorum
 transitu, non esse amplius fortunam temptaturos. </p>
</div>
<div type="section" n="3">
<p>hac spe lapsus Indutiomarus nihilo minus copias cogere, 
exercere, a finitimis equos parare, exsules damnatosque <pb/> </p>
</div>
<div type="section" n="4">
<p>tota Gallia magnis praemiis ad se adlicere coepit. ac tantam
 sibi iam his rebus in Gallia auctoritatem comparaverat,
 ut undique ad eum legationes concurrerent, gratiam
 atque amicitiam publice privatimque peterent. </p>
</div>
</div>
<div type="chapter" n="56">
<div type="section" n="1">
<p rend="indent(2)">Ubi intellexit ultro ad se veniri, altera ex parte 
Senones Carnutesque conscientia facinoris instigari, altera
 Nervios Atuatucosque bellum Romanis parare, neque
 sibi voluntariorum copias defore, si ex finibus suis 
progredi coepisset, armatum concilium indicit. hoc more 
Gallorum est initium belli. </p>
</div>
<div type="section" n="2">
<p>quo lege communi omnes puberes
 armati convenire coguntur; qui ex iis novissimus 
convenit, in conspectu multitudinis omnibus cruciatibus 
adfectus necatur. </p>
</div>
<div type="section" n="3">
<p>in eo concilio Cingetorigem, alterius 
principem factionis, generum suum, quem supra demonstravimus
 Caesaris secutum fidem ab eo non discessisse, 
hostem iudicat bonaque eius publicat. </p>
</div>
<div type="section" n="4">
<p>his rebus confectis
 in concilio pronuntiat arcessitum se ab Senonibus et 
Carnutibus aliisque compluribus Galliae civitatibus; </p>
</div>
<div type="section" n="5">
<p>huc 
iturum per fines Remorum eorumque agros populaturum 
ac, priusquam id faciat, castra Labieni oppugnaturum; 
quae fieri velit, praecipit. </p>
</div>
</div>
<div type="chapter" n="57">
<div type="section" n="1">
<p rend="indent(2)">Labienus, cum et loci natura et manu munitissimis 
castris sese teneret, de suo ac legionis periculo nihil timebat,
 ne quam occasionem rei bene gerendae dimitteret, 
cogitabat. </p>
</div>
<div type="section" n="2">
<p>itaque a Cingetorige atque eius propinquis 
oratione Indutiomari cognita, quam in concilio habuerat, <pb/> 
circummittit ad finitimas civitates equitesque undique 
evocat; his certam diem conveniendi dicit. </p>
</div>
<div type="section" n="3">
<p>interim prope 
cotidie cum omni equitatu Indutiomarus sub castris eius 
vagabatur, alias ut situm castrorum cognosceret, alias 
conloquendi aut territandi causa. equites plerumque 
eminus tela intra vallum coniciebant. </p>
</div>
<div type="section" n="4">
<p>Labienus suos intra 
munitiones continebat timorisque opinionem quibuscumque
 poterat rebus augebat. </p>
</div>
</div>
<div type="chapter" n="58">
<div type="section" n="1">
<p rend="indent(2)">Cum maiore in dies contemptione Indutiomarus 
ad castra accederet, nocte una intromissis equitibus omnium
 finitimarum civitatum, quos accersendos curaverat,
 tanta diligentia omnes suos custodiis intra castra 
continuit, ut nulla ratione ea res enuntiari aut ad Treveros
 perferri posset. </p>
</div>
<div type="section" n="2">
<p>interim ex consuetudine cotidiana 
Indutiomarus ad castra accedit atque ibi magnam partem
 diei consumit; equites tela coniciunt et magna cum 
contumelia verborum nostros ad pugnam evocant. </p>
</div>
<div type="section" n="3">
<p>nullo 
ab nostris dato responso, ubi visum est, sub vesperum 
dispersi ac dissipati discedunt. </p>
</div>
<div type="section" n="4">
<p>subito Labienus duabus 
portis omnem equitatum emittit; praecipit atque interdicit,
 perterritis hostibus atque in fugam coniectis—quod 
fore sicut accidit videbat—unum omnes petant Indutiomarum,
 neu quis quem alium prius vulneret, quam <pb/> 
illum interfectum viderit, quod mora reliquorum spatium
 nactum illum effugere nolebat; magna proponit iis 
qui occiderint praemia; </p>
</div>
<div type="section" n="5">
<p>submittit cohortes equitibus 
subsidio. </p>
</div>
<div type="section" n="6">
<p>comprobat hominis consilium Fortuna, et cum 
unum omnes peterent, in ipso fluminis vado deprehensus 
Indutiomarus interficitur caputque eius refertur in castra.
 redeuntes equites quos possunt consectantur atque 
occidunt. </p>
</div>
<div type="section" n="7">
<p>hac re cognita omnes Eburonum et Nerviorum 
quae convenerant copiae discedunt, pauloque habuit post 
id factum Caesar Galliam quietiorem. <pb/> </p>
</div>
</div>
</div>
<div type="book" n="6">
<div type="chapter" n="t">
<div type="section" n="1">
<p><label type="head" rend="indent(4)">LIBER SEXTVS</label> </p>
</div>
</div>
<div type="chapter" n="1">
<div type="section" n="1">
<p rend="indent(2)">Multis de causis Caesar maiorem Galliae motum exspectans
 per M. Silanum, C. Antistium Reginum, T. </p>
</div>
<div type="section" n="2">
<p>Sextium legatos dilectum habere instituit. simul a Cn. 
Pompeio proconsule petit, quoniam ipse ad urbem cum 
imperio rei publicae causa remaneret, quos ex Cisalpina 
</p>
</div>
<div type="section" n="3">
<p>Gallia consulis sacramento rogasset, ad signa convenire
 et ad se proficisci iuberet, magni interesse etiam in 
reliquum tempus ad opinionem Galliae existimans tantas
 videri Italiae facultates, ut, si quid esset in bello detrimenti
 acceptum, non modo id brevi tempore sarciri, sed 
etiam maioribus augeri copiis posset. </p>
</div>
<div type="section" n="4">
<p>quod cum Pompeius
 et rei publicae et amicitiae tribuisset, celeriter confecto
 per suos dilectu tribus ante exactam hiemem et <pb/> 
constitutis et adductis legionibus duplicatoque earum 
cohortium numero quas cum Q. Titurio amiserat, et celeritate
 et copiis docuit, quid populi Romani disciplina 
atque opes possent. </p>
</div>
</div>
<div type="chapter" n="2">
<div type="section" n="1">
<p rend="indent(2)">Interfecto Indutiomaro ut docuimus, ad eius propinquos
 a Treveris imperium defertur. illi finitimos Germanos
 sollicitare et pecuniam polliceri non desistunt. </p>
</div>
<div type="section" n="2">
<p>cum a proximis impetrare non possent, ulteriores temptant.
 inventis nonnullis civitatibus iure iurando inter se 
confirmant obsidibusque de pecunia cavent; Ambiorigem 
sibi societate et foedere adiungunt. </p>
</div>
<div type="section" n="3">
<p>quibus rebus cognitis
 Caesar cum undique bellum parari videret, Nervios, 
Atuatucos, Menapios adiunctis Cisrhenanis omnibus Germanis
 esse in armis, Senones ad imperatum non venire et 
cum Carnutibus finitimisque civitatibus consilia communicare,
 a Treveris Germanos crebris legationibus sollicitari,
 maturius sibi de bello cogitandum putavit. </p>
</div>
</div>
<div type="chapter" n="3">
<div type="section" n="1">
<p rend="indent(2)">Itaque nondum hieme confecta proximis quattuor 
coactis legionibus de improviso in fines Nerviorum contendit
 et,</p>
</div>
<div type="section" n="2">
<p> priusquam illi aut convenire aut profugere 
possent, magno pecoris atque hominum numero capto 
atque ea praeda militibus concessa vastatisque agris in 
deditionem venire atque obsides sibi dare coegit. </p>
</div>
<div type="section" n="3">
<p>eo celeriter
 confecto negotio rursus in hiberna legiones reduxit.
 </p>
</div>
<div type="section" n="4">
<p>concilio Galliae primo vere, uti instituerat, indicto, 
cum reliqui praeter Senones, Carnutes Treverosque venissent,
 initium belli ac defectionis hoc esse arbitratus, 
ut omnia postponere videretur, concilium Luteciam Pa- <pb/> </p>
</div>
<div type="section" n="5">
<p>risiorum transfert. confines erant hi Senonibus civitatemque
 patrum memoria coniunxerant, sed ab hoc consilio
 afuisse existimabantur. </p>
</div>
<div type="section" n="6">
<p>hac re pro suggestu pronuntiata
 eodem die cum legionibus in Senones proficiscitur 
magnisque itineribus eo pervenit. </p>
</div>
</div>
<div type="chapter" n="4">
<div type="section" n="1">
<p rend="indent(2)">Cognito eius adventu Acco, qui princeps eius consilii
 fuerat, iubet in oppida multitudinem convenire. conantibus,
 priusquam id effici posset, adesse Romanos 
nuntiatur. </p>
</div>
<div type="section" n="2">
<p>necessario sententia desistunt legatosque deprecandi
 causa ad Caesarem mittunt; adeunt per Haeduos,
 quorum antiquitus erat in fide civitas. </p>
</div>
<div type="section" n="3">
<p>libenter 
Caesar petentibus Haeduis dat veniam excusationemque 
accipit, quod aestivum tempus instantis belli, non quaestionis
 esse arbitrabatur. </p>
</div>
<div type="section" n="4">
<p>obsidibus imperatis centum 
hos Haeduis custodiendos tradit. </p>
</div>
<div type="section" n="5">
<p>eodem Carnutes legatos 
obsidesque mittunt usi deprecatoribus Remis, quorum 
erant in clientela; eadem ferunt responsa. </p>
</div>
<div type="section" n="6">
<p>peragit concilium
 Caesar equitesque imperat civitatibus. </p>
</div>
</div>
<div type="chapter" n="5">
<div type="section" n="1">
<p rend="indent(2)">Hac parte Galliae pacata totus et mente et animo in 
bellum Treverorum et Ambiorigis insistit. </p>
</div>
<div type="section" n="2">
<p>Cavarinum 
cum equitatu Senonum secum proficisci iubet, ne quis 
aut ex huius iracundia aut ex eo, quod meruerat, odio 
civitatis motus existat. </p>
</div>
<div type="section" n="3">
<p>his rebus constitutis, quod pro 
explorato habebat Ambiorigem proelio non esse contenturum,
 reliqua eius consilia animo circumspiciebat. </p>
</div>
<div type="section" n="4">
<p>erant 
Menapii propinqui Eburonum finibus, perpetuis paludibus
 silvisque muniti, qui uni ex Gallia de pace ad Caesarem <pb/> 
 legatos numquam miserant. cum his esse hospitium
 Ambiorigi sciebat; item per Treveros venisse Germanis
 in amicitiam cognoverat. </p>
</div>
<div type="section" n="5">
<p>haec prius illi detrahenda
 auxilia existimabat, quam ipsum bello lacesseret, 
ne desperata salute aut se in Menapios abderet, aut cum 
Transrhenanis congredi cogeretur. </p>
</div>
<div type="section" n="6">
<p>hoc inito consilio totius
 exercitus impedimenta ad Labienum in Treveros 
mittit duasque ad eum legiones proficisci iubet, ipse cum 
legionibus expeditis quinque in Menapios proficiscitur. </p>
</div>
<div type="section" n="7">
<p>illi nulla coacta manu loci praesidio freti in silvas paludesque
 confugiunt suaque eodem conferunt. </p>
</div>
</div>
<div type="chapter" n="6">
<div type="section" n="1">
<p rend="indent(2)">Caesar partitis copiis cum C. Fabio legato et M. Crasso
 quaestore celeriterque effectis pontibus adit tripertito,
 aedificia vicosque incendit, magno pecoris atque 
hominum numero potitur. </p>
</div>
<div type="section" n="2">
<p>quibus rebus coacti Menapii 
legatos ad eum pacis petendae causa mittunt. </p>
</div>
<div type="section" n="3">
<p>ille obsidibus
 acceptis hostium se habiturum numero confirmat, 
si aut Ambiorigem aut eius legatos finibus suis recepissent.
 his confirmatis rebus Commium Atrebatem cum 
equitatu custodis loco in Menapiis relinquit, ipse in Treveros
 proficiscitur. </p>
</div>
</div>
<div type="chapter" n="7">
<div type="section" n="1">
<p rend="indent(2)">Dum haec a Caesare geruntur, Treveri magnis coactis
 peditatus equitatusque copiis Labienum cum una 
legione, quae in eorum finibus hiemarat, adoriri parabant.
 </p>
</div>
<div type="section" n="2">
<p>iamque ab eo non longius bidui via aberant, cum <pb/> </p>
</div>
<div type="section" n="3">
<p>duas venisse legiones missu Caesaris cognoscunt. positis
 castris a milibus passuum quindecim auxilia Germanorum
 exspectare constituunt. </p>
</div>
<div type="section" n="4">
<p>Labienus hostium cognito
 consilio sperans temeritate eorum fore aliquam dimicandi
 facultatem, praesidio <hi rend="small-caps">v</hi> cohortium impedimentis 
relicto cum <hi rend="small-caps">xxv</hi> cohortibus magnoque equitatu contra 
hostem proficiscitur et mille passuum intermisso spatio 
castra communit. </p>
</div>
<div type="section" n="5">
<p>erat inter Labienum atque hostem 
difficili transitu flumen ripisque praeruptis. hoc neque 
ipse transire habebat in animo neque hostes transituros 
existimabat. </p>
</div>
<div type="section" n="6">
<p>augebatur auxiliorum cotidie spes. loquitur
 consulto palam, quoniam Germani adpropinquare 
dicantur, sese suas exercitusque fortunas in dubium non 
devocaturum et postero die prima luce castra moturum. </p>
</div>
<div type="section" n="7">
<p>celeriter haec ad hostes deferuntur, ut ex magno Gallorum
 equitum numero nonnullos Gallicis rebus favere 
natura cogebat. </p>
</div>
<div type="section" n="8">
<p>Labienus noctu tribunis militum primisque
 ordinibus coactis, quid sui sit consilii proponit et, 
quo facilius hostibus timoris det suspicionem, maiore 
strepitu et tumultu quam populi Romani fert consuetudo 
castra moveri iubet. his rebus fugae similem profectio- <pb/> </p>
</div>
<div type="section" n="9">
<p>nem effecit. haec quoque per exploratores ante lucem in 
tanta propinquitate castrorum ad hostes deferuntur. </p>
</div>
</div>
<div type="chapter" n="8">
<div type="section" n="1">
<p rend="indent(2)">Vix agmen novissimum extra munitiones processerat,
 cum Galli cohortati inter se ne speratam praedam 
ex manibus dimitterent—longum esse perterritis Romanis
 Germanorum auxilium exspectare, neque suam pati 
dignitatem, ut tantis copiis tam exiguam manum, praesertim
 fugientem atque impeditam, adoriri non audeant 
—flumen transire et iniquo loco committere proelium 
non dubitant. </p>
</div>
<div type="section" n="2">
<p>quae fore suspicatus Labienus, ut omnes 
citra flumen eliceret, eadem usus simulatione itineris 
placide progrediebatur. </p>
</div>
<div type="section" n="3">
<p>tum praemissis paulum impedimentis
 atque in tumulo quodam conlocatis 'habetis' 
inquit 'milites, quam petistis facultatem; hostem impedito
 atque iniquo loco tenetis: </p>
</div>
<div type="section" n="4">
<p>praestate eandem nobis 
ducibus virtutem, quam saepe numero imperatori praestitistis,
 atque illum adesse et haec coram cernere existimate.
</p>
</div>
<div type="section" n="5">
<p>' simul signa ad hostem converti aciemque dirigi 
iubet et paucis turmis praesidio ad impedimenta dimissis
 reliquos equites ad latera disponit. </p>
</div>
<div type="section" n="6">
<p>celeriter nostri 
clamore sublato pila in hostes immittunt. illi, ubi praeter
 spem, quos modo fugere credebant, infestis signis ad se 
ire viderunt, impetum ferre non potuerunt ac primo concursu
 in fugam coniecti proximas silvas petierunt. </p>
</div>
<div type="section" n="7">
<p>quos 
Labienus equitatu consectatus magno numero interfecto 
compluribus captis paucis post diebus civitatem recepit. 
nam Germani qui auxilio veniebant percepta Treverorum
 fuga sese domum contulerunt. </p>
</div>
<div type="section" n="8">
<p>cum his propinqui <pb/> 
Indutiomari, qui defectionis auctores fuerant, comitati 
eos ex civitate excesserunt. </p>
</div>
<div type="section" n="9">
<p>Cingetorigi, quem ab initio 
permansisse in officio demonstravimus, principatus atque
 imperium est traditum. </p>
</div>
</div>
<div type="chapter" n="9">
<div type="section" n="1">
<p rend="indent(2)">Caesar, postquam ex Menapiis in Treveros venit, 
duabus de causis Rhenum transire constituit; quarum 
</p>
</div>
<div type="section" n="2">
<p>una erat quod auxilia contra se Treveris miserant, altera,
 ne ad eos Ambiorix receptum haberet. </p>
</div>
<div type="section" n="3">
<p>his constitutis
 rebus paulo supra eum locum, quo ante exercitum 
traduxerat, facere pontem instituit. </p>
</div>
<div type="section" n="4">
<p>nota atque instituta 
ratione magno militum studio paucis diebus opus efficitur.
 </p>
</div>
<div type="section" n="5">
<p>firmo in Treveris ad pontem praesidio relicto, ne 
quis ab his subito motus oriretur, reliquas copias equitatumque
 traducit. </p>
</div>
<div type="section" n="6">
<p>Ubii, qui ante obsides dederant atque 
in deditionem venerant, sui purgandi causa ad eum legatos
 mittunt, qui doceant neque ex sua civitate auxilia 
in Treveros missa neque ab se fidem laesam; </p>
</div>
<div type="section" n="7">
<p>petunt atque
 orant ut sibi parcat, ne communi odio Germanorum 
innocentes pro nocentibus poenas pendant; si amplius 
obsidum velit dari pollicentur. </p>
</div>
<div type="section" n="8">
<p>cognita Caesar causa reperit <pb/> 
 ab Suebis auxilia missa esse, Ubiorum satisfactionem
 accipit, aditus viasque in Suebos perquirit. </p>
</div>
</div>
<div type="chapter" n="10">
<div type="section" n="1">
<p rend="indent(2)">Interim paucis post diebus fit ab Ubiis certior Suebos
 omnes unum in locum copias cogere atque iis nationibus,
 quae sub eorum sint imperio, denuntiare, uti auxilia
 peditatus equitatusque mittant. </p>
</div>
<div type="section" n="2">
<p>his cognitis rebus 
rem frumentariam providet, castris idoneum locum deligit;
 Ubiis imperat, ut pecora deducant suaque omnia 
ex agris in oppida conferant, sperans barbaros atque imperitos
 homines inopia cibariorum adductos ad iniquam 
pugnandi condicionem posse deduci; </p>
</div>
<div type="section" n="3">
<p>mandat, ut crebros 
exploratores in Suebos mittant quaeque apud eos gerantur
 cognoscant. </p>
</div>
<div type="section" n="4">
<p>illi imperata faciunt et paucis diebus 
intermissis referunt: Suebos omnes, posteaquam certiores
 nuntii de exercitu Romanorum venerint, cum 
omnibus suis sociorumque copiis, quas coegissent, penitus 
ad extremos fines se recepisse; </p>
</div>
<div type="section" n="5">
<p>silvam ibi esse infinita 
magnitudine, quae appellatur Bacenis; hanc longe introrsus
 pertinere et pro nativo muro obiectam Cheruscos 
ab Suebis Suebosque a Cheruscis iniuriis incursionibusque <pb/> 
 prohibere. ad eius silvae initium Suebos adventum 
Romanorum exspectare constituisse. </p>
</div>
</div>
<div type="chapter" n="11">
<div type="section" n="1">
<p rend="indent(2)">Quoniam ad hunc locum perventum est, non alienum
 esse videtur de Galliae Germaniaeque moribus et, 
quo differant hae nationes inter sese, proponere. </p>
</div>
<div type="section" n="2">
<p>in Gallia
 non solum in omnibus civitatibus atque in omnibus 
pagis partibusque, sed paene etiam in singulis domibus 
</p>
</div>
<div type="section" n="3">
<p>factiones sunt earumque factionum sunt principes, qui 
summam auctoritatem eorum iudicio habere existimantur,
 quorum ad arbitrium iudiciumque summa omnium 
rerum consiliorumque redeat. </p>
</div>
<div type="section" n="4">
<p>idque eius rei causa antiquitus
 institutum videtur, ne quis ex plebe contra potentiorem
 auxilii egeret. suos enim quisque opprimi et circumveniri
 non patitur neque, aliter si faciat, ullam inter suos 
habet auctoritatem. </p>
</div>
<div type="section" n="5">
<p>haec eadem ratio est in summa totius 
Galliae; namque omnes civitates divisae sunt in duas partes. </p>
</div>
</div>
<div type="chapter" n="12">
<div type="section" n="1">
<p rend="indent(2)">Cum Caesar in Galliam venit, alterius factionis 
principes erant Haedui, alterius Sequani. </p>
</div>
<div type="section" n="2">
<p>hi cum per se 
minus valerent, quod summa auctoritas antiquitus erat 
in Haeduis magnaeque eorum erant clientelae, Germanos
 atque Ariovistum sibi adiunxerant eosque ad se <pb/> </p>
</div>
<div type="section" n="3">
<p>magnis iacturis pollicitationibusque perduxerant. proeliis
 vero compluribus factis secundis atque omni nobilitate
 Haeduorum interfecta tantum potentia antecesserant,
</p>
</div>
<div type="section" n="4">
<p> ut magnam partem clientium ab Haeduis ad se 
traducerent obsidesque ab iis principum filios acciperent 
et publice iurare cogerent nihil se contra Sequanos consilii
 inituros, et partem finitimi agri per vim occupatam 
possiderent Galliaeque totius principatum obtinerent. </p>
</div>
<div type="section" n="5">
<p>qua necessitate adductus Diviciacus auxilii petendi causa 
Romam ad senatum profectus infecta re redierat. </p>
</div>
<div type="section" n="6">
<p>adventu
 Caesaris facta commutatione rerum, obsidibus Haeduis
 redditis, veteribus clientelis restitutis, novis per Caesarem
 comparatis, quod ii qui se ad eorum amicitiam 
</p>
</div>
<div type="section" n="7">
<p>adgregarant, meliore condicione atque aequiore imperio 
se uti videbant, reliquis rebus eorum gratia dignitateque 
amplificata Sequani principatum dimiserant. in eorum 
locum Remi successerant; quos quod adaequare apud 
Caesarem gratia intellegebatur, ii qui propter veteres inimicitias
 nullo modo cum Haeduis coniungi poterant, se 
Remis in clientelam dicabant. </p>
</div>
<div type="section" n="8">
<p>hos illi diligenter tuebantur;
 ita novam et repente collectam auctoritatem 
tenebant; </p>
</div>
<div type="section" n="9">
<p>et eo tum statu res erat ut longe principes haberentur
 Haedui, secundum locum dignitatis Remi obtinerent.
 </p>
</div>
</div>
<div type="chapter" n="13">
<div type="section" n="1">
<p rend="indent(2)">In omni Gallia eorum hominum, qui aliquo sunt <pb/> 
numero atque honore, genera sunt duo. nam plebes paene 
servorum habetur loco, quae nihil audet per se, nulli 
adhibetur consilio. </p>
</div>
<div type="section" n="2">
<p>plerique cum aut aere alieno aut 
magnitudine tributorum aut iniuria potentiorum premuntur,
 sese in servitutem dicant. nobilibus in hos eadem 
omnia sunt iura quae dominis in servos. </p>
</div>
<div type="section" n="3">
<p>sed de his duobus
 generibus alterum est druidum, alterum equitum. </p>
</div>
<div type="section" n="4">
<p>illi 
rebus divinis intersunt, sacrificia publica ac privata procurant,
 religiones interpretantur. ad hos magnus adulescentium
 numerus disciplinae causa concurrit magnoque 
hi sunt apud eos honore. </p>
</div>
<div type="section" n="5">
<p>nam fere de omnibus controversiis
 publicis privatisque constituunt, et si quod est 
facinus admissum, si caedes facta, si de heredidate, de 
finibus controversia est, idem decernunt, praemia poenasque
 constituunt. </p>
</div>
<div type="section" n="6">
<p>si qui aut privatus aut populus eorum 
decreto non stetit, sacrificiis interdicunt. haec poena 
apud eos est gravissima. </p>
</div>
<div type="section" n="7">
<p>quibus ita est interdictum, hi 
numero impiorum ac sceleratorum habentur, his omnes 
decedunt, aditum eorum sermonemque defugiunt, ne quid 
ex contagione incommodi accipiant, neque his petentibus 
ius redditur neque honos ullus communicatur. </p>
</div>
<div type="section" n="8">
<p>his autem 
omnibus druidibus praeest unus, qui summam inter eos 
habet auctoritatem. </p>
</div>
<div type="section" n="9">
<p>hoc mortuo aut, si qui ex reliquis <pb/> 
excellit dignitate, succedit aut, si sunt plures pares, suffragio
 druidum adlegitur; nonnumquam etiam armis de principatu
 contendunt. </p>
</div>
<div type="section" n="10">
<p>hi certo anni tempore in finibus Carnutum,
 quae regio totius Galliae media habetur, considunt in 
loco consecrato. huc omnes undique, qui controversias habent,
 conveniunt eorumque decretis iudiciisque parent. disciplina
</p>
</div>
<div type="section" n="11">
<p>in Britannia reperta atque inde in Galliam translata
 existimatur,</p>
</div>
<div type="section" n="12">
<p> et nunc qui diligentius eam rem cognoscere 
volunt, plerumque illo discendi causa proficiscuntur. </p>
</div>
</div>
<div type="chapter" n="14">
<div type="section" n="1">
<p rend="indent(2)">Druides a bello abesse consuerunt neque tributa 
una cum reliquis pendunt. militiae vacationem omniumque
 rerum habent immunitatem. </p>
</div>
<div type="section" n="2">
<p>tantis excitati praemiis 
et sua sponte multi in disciplinam conveniunt et a parentibus
 propinquisque mittuntur. </p>
</div>
<div type="section" n="3">
<p>magnum ibi numerum 
versuum ediscere dicuntur. itaque annos nonnulli vicenos
 in disciplina permanent. neque fas esse existimant 
ea litteris mandare, cum in reliquis fere rebus, publicis 
privatisque rationibus, Graecis utantur litteris. </p>
</div>
<div type="section" n="4">
<p>id mihi 
duabus de causis instituisse videntur, quod neque in vulgus <pb/> 
 disciplinam efferri velint neque eos, qui discunt, 
litteris confisos minus memoriae studere, quod fere 
plerisque accidit ut praesidio litterarum diligentiam in 
perdiscendo ac memoriam remittant. </p>
</div>
<div type="section" n="5">
<p>in primis hoc volunt 
persuadere non interire animas, sed ab aliis post mortem 
transire ad alios, atque hoc maxime ad virtutem excitari 
putant metu mortis neglecto. </p>
</div>
<div type="section" n="6">
<p>multa praeterea de sideribus
 atque eorum motu, de mundi ac terrarum magnitudine,
 de rerum natura, de deorum immortalium vi ac 
potestate disputant et iuventuti tradunt. </p>
</div>
</div>
<div type="chapter" n="15">
<div type="section" n="1">
<p rend="indent(2)">Alterum genus est equitum. hi cum est usus atque 
aliquod bellum incidit—quod ante Caesaris adventum 
quotannis fere accidere solebat, uti aut ipsi iniurias inferrent
 aut inlatas propulsarent—, omnes in bello versantur,
</p>
</div>
<div type="section" n="2">
<p> atque eorum ut quisque est genere copiisque 
amplissimus, ita plurimos circum se ambactos clientesque
 habet. hanc unam gratiam potentiamque noverunt. </p>
</div>
</div>
<div type="chapter" n="16">
<div type="section" n="1">
<p rend="indent(2)">Natio est omnis Gallorum admodum dedita religionibus,
</p>
</div>
<div type="section" n="2">
<p> atque ob eam causam, qui sunt adfecti gravioribus 
morbis quique in proeliis periculisque versantur, aut 
pro victimis homines immolant aut se immolaturos vovent,
 administrisque ad ea sacrificia druidibus utuntur, 
</p>
</div>
<div type="section" n="3">
<p>quod pro vita hominis nisi hominis vita reddatur, non 
posse aliter deorum immortalium numen placari arbitrantur, <pb/> 
 publiceque eiusdem generis habent instituta sacrificia. </p>
</div>
<div type="section" n="4">
<p>alii immani magnitudine simulacra habent, quorum contexta
 viminibus membra vivis hominibus complent; 
quibus succensis circumventi flamma exanimantur homines.
 </p>
</div>
<div type="section" n="5">
<p>supplicia eorum, qui in furto aut in latrocinio aut 
aliqua noxii sint comprehensi, gratiora dis immortalibus
 esse arbitrantur. sed cum eius generis copia deficit, 
etiam ad innocentium supplicia descendunt. </p>
</div>
</div>
<div type="chapter" n="17">
<div type="section" n="1">
<p rend="indent(2)">Deorum maxime Mercurium colunt. huius sunt plurima
 simulacra, hunc omnium inventorem artium ferunt, 
hunc viarum atque itinerum ducem, hunc ad quaestus 
pecuniae mercaturasque habere vim maximam arbitrantur.
 post hunc Apollinem et Martem et Iovem et Minervam.
 </p>
</div>
<div type="section" n="2">
<p>de his eandem fere quam reliquae gentes habent 
opinionem: Apollinem morbos depellere, Minervam operum
 atque artificiorum initia tradere, Iovem imperium 
caelestium tenere, Martem bella regere. </p>
</div>
<div type="section" n="3">
<p>huic, cum proelio 
dimicare constituerunt, ea quae bello ceperint, plerumque
 devovent; cum superaverunt, animalia capta immo- <pb/> </p>
</div>
<div type="section" n="4">
<p>lant reliquasque res in unum locum conferunt. multis 
in civitatibus harum rerum extructos tumulos locis consecratis
 conspicari licet; </p>
</div>
<div type="section" n="5">
<p>neque saepe accidit ut neglecta 
quispiam religione aut capta apud se occultare aut 
posita tollere auderet, gravissimumque ei rei supplicium 
cum cruciatu constitutum est. </p>
</div>
</div>
<div type="chapter" n="18">
<div type="section" n="1">
<p rend="indent(2)">Galli se omnes ab Dite patre prognatos praedicant 
idque ab druidibus proditum dicunt. </p>
</div>
<div type="section" n="2">
<p>ob eam causam 
spatia omnis temporis non numero dierum, sed noctium 
finiunt; dies natales et mensum et annorum initia sic observant,
 ut noctem dies subsequatur. </p>
</div>
<div type="section" n="3">
<p>in reliquis vitae 
institutis hoc fere ab reliquis differunt, quod suos liberos,
 nisi cum adoleverunt ut munus militiae sustinere 
possint, palam ad se adire non patiuntur filiumque 
puerili aetate in publico in conspectu patris adsistere 
turpe ducunt. </p>
</div>
</div>
<div type="chapter" n="19">
<div type="section" n="1">
<p rend="indent(2)">Viri, quantas pecunias ab uxoribus dotis nomine 
acceperunt, tantas ex suis bonis aestimatione facta cum 
dotibus communicant. </p>
</div>
<div type="section" n="2">
<p>huius omnis pecuniae coniunctim 
ratio habetur fructusque servantur; uter eorum vita 
superarit, ad eum pars utriusque cum fructibus superi- <pb/> </p>
</div>
<div type="section" n="3">
<p>orum temporum pervenit. viri in uxores sicuti in liberos 
vitae necisque habent potestatem, et cum pater familiae 
inlustriore loco natus decessit, eius propinqui conveniunt
 et de morte, si res in suspicionem venit, de uxoribus
 in servilem modum quaestionem habent, et si 
compertum est, igni atque omnibus tormentis excruciatas 
interficiunt. </p>
</div>
<div type="section" n="4">
<p>funera sunt pro cultu Gallorum magnifica 
et sumptuosa; omnia quaeque vivis cordi fuisse arbitrantur
 in ignem inferunt, etiam animalia, ac paulo supra 
hanc memoriam servi et clientes, quos ab iis dilectos 
esse constabat, iustis funeribus confectis una cremabantur.
 </p>
</div>
</div>
<div type="chapter" n="20">
<div type="section" n="1">
<p rend="indent(2)">Quae civitates commodius suam rem publicam administrare
 existimantur, habent legibus sanctum, si quis 
quid de re publica a finitimis rumore ac fama acceperit, 
uti ad magistratum deferat neve cum quo alio communicet,
</p>
</div>
<div type="section" n="2">
<p> quod saepe homines temerarios atque imperitos 
falsis rumoribus terreri et ad facinus impelli et de summis
 rebus consilium capere cognitum est. </p>
</div>
<div type="section" n="3">
<p>magistratus 
quae visa sunt occultant, quae esse ex usu iudicaverunt, 
multitudini produnt. de re publica nisi per concilium loqui 
non conceditur. </p>
</div>
</div>
<div type="chapter" n="21">
<div type="section" n="1">
<p rend="indent(2)">Germani multum ab hac consuetudine differunt. 
nam neque druides habent, qui rebus divinis praesint, 
neque sacrificiis student. </p>
</div>
<div type="section" n="2">
<p>deorum numero eos solos ducunt,
 quos cernunt et quorum aperte opibus iuvantur, <pb/> 
Solem et Vulcanum et Lunam, reliquos ne fama quidem 
acceperunt. </p>
</div>
<div type="section" n="3">
<p>vita omnis in venationibus atque in studiis 
rei militaris consistit; a parvulis labori ac duritiae student. </p>
</div>
<div type="section" n="4">
<p>qui diutissime impuberes permanserunt, maximam inter
 suos ferunt laudem; hoc ali staturam, ali vires nervosque
 confirmari putant. </p>
</div>
<div type="section" n="5">
<p>intra annum vero vicesimum 
feminae notitiam habuisse in turpissimis habent rebus. 
cuius rei nulla est occultatio, quod et promiscue in fluminibus
 perluuntur et pellibus aut parvis renonum tegimentis
 utuntur, magna corporis parte nuda. </p>
</div>
</div>
<div type="chapter" n="22">
<div type="section" n="1">
<p rend="indent(2)">Agri culturae non student, maiorque pars eorum 
victus in lacte, caseo, carne consistit. </p>
</div>
<div type="section" n="2">
<p>neque quisquam 
agri modum certum aut fines habet proprios, sed magistratus
 ac principes in annos singulos gentibus cognationibusque
 hominum quique una coierunt, quantum et 
quo loco visum est agri adtribuunt atque anno post alio 
transire cogunt. </p>
</div>
<div type="section" n="3">
<p>eius rei multas adferunt causas: ne 
adsidua consuetudine capti studium belli gerendi agri 
cultura commutent; ne latos fines parare studeant potentioresque
 humiliores possessionibus expellant; ne accuratius
 ad frigora atque aestus vitandos aedificent; ne qua 
oriatur pecuniae cupiditas, qua ex re factiones dissensionesque
 nascuntur; </p>
</div>
<div type="section" n="4">
<p>ut animi aequitate plebem contineant, <pb/> 
 cum suas quisque opes cum potentissimis aequari 
videat. </p>
</div>
</div>
<div type="chapter" n="23">
<div type="section" n="1">
<p rend="indent(2)">Civitatibus maxima laus est quam latissime circum 
se vastatis finibus solitudines habere. </p>
</div>
<div type="section" n="2">
<p>hoc proprium virtutis
 existimant, expulsos agris finitimos cedere neque 
quemquam prope se audere consistere. </p>
</div>
<div type="section" n="3">
<p>simul hoc se fore 
tutiores arbitrantur, repentinae incursionis timore sublato.
 </p>
</div>
<div type="section" n="4">
<p>cum bellum civitas aut inlatum defendit aut infert, 
magistratus qui ei bello praesint et vitae necisque habeant
 potestatem deliguntur. </p>
</div>
<div type="section" n="5">
<p>in pace nullus est communis 
magistratus, sed principes regionum atque pagorum inter 
suos ius dicunt controversiasque minuunt. </p>
</div>
<div type="section" n="6">
<p>latrocinia 
nullam habent infamiam quae extra fines cuiusque civitatis
 fiunt, atque ea iuventutis exercendae ac desidiae 
minuendae causa fieri praedicant. </p>
</div>
<div type="section" n="7">
<p>atque ubi quis ex principibus
 in concilio dixit se ducem fore, qui sequi velint, 
profiteantur, consurgunt ii qui et causam et hominem 
probant, suumque auxilium pollicentur atque a multitudine
 conlaudantur; </p>
</div>
<div type="section" n="8">
<p>qui ex his secuti non sunt, in desertorum
 ac proditorum numero ducuntur, omniumque his 
rerum postea fides derogatur. </p>
</div>
<div type="section" n="9">
<p>hospitem violare fas non 
putant; qui quacumque de causa ad eos venerunt, ab 
iniuria prohibent sanctosque habent, hisque omnium 
domus patent victusque communicatur. </p>
</div>
</div>
<div type="chapter" n="24">
<div type="section" n="1">
<p rend="indent(2)">Ac fuit antea tempus, cum Germanos Galli virtute 
superarent, ultro bella inferrent, propter hominum multitudinem
 agrique inopiam trans Rhenum colonias mitterent.
 </p>
</div>
<div type="section" n="2">
<p>(itaque ea quae fertilissima Germaniae sunt loca <pb/> 
circum Hercyniam silvam, quam Eratostheni et quibusdam
 Graecis fama notam esse video, quam illi Orcyniam 
appellant, Volcae Tectosages occupaverunt atque ibi 
consederunt; </p>
</div>
<div type="section" n="3">
<p>quae gens ad hoc tempus his sedibus sese 
continet summamque habet iustitiae et bellicae laudis 
opinionem). </p>
</div>
<div type="section" n="4">
<p>nunc quoniam in eadem inopia egestate 
patientiaque Germani permanent, eodem victu et cultu 
</p>
</div>
<div type="section" n="5">
<p>corporis utuntur, Gallis autem provinciarum propinquitas 
et transmarinarum rerum notitia multa ad copiam atque 
</p>
</div>
<div type="section" n="6">
<p>usum largitur, paulatim adsuefacti superari multisque 
victi proeliis ne se quidem ipsi cum illis virtute comparant.
 </p>
</div>
</div>
<div type="chapter" n="25">
<div type="section" n="1">
<p rend="indent(2)">Huius Hercyniae silvae, quae supra demonstrata 
est, latitudo novem dierum iter expedito patet: non enim <pb/> 
aliter finiri potest neque mensuras itinerum noverunt. </p>
</div>
<div type="section" n="2">
<p>oritur ab Helvetiorum et Nemetum et Rauracorum finibus
 rectaque fluminis Danubii regione pertinet ad fines 
Dacorum et Anartium. </p>
</div>
<div type="section" n="3">
<p>hinc se flectit sinistrorsus diversis
 a flumine regionibus multarumque gentium fines 
propter magnitudinem attingit. </p>
</div>
<div type="section" n="4">
<p>neque quisquam est huius
 Germaniae, qui se aut adisse ad initium eius silvae 
dicat, cum dierum iter <hi rend="small-caps">lx</hi> processerit, aut quo ex loco 
oriatur acceperit. </p>
</div>
<div type="section" n="5">
<p>multaque in ea genera ferarum nasci 
constat, quae reliquis in locis visa non sint, ex quibus 
quae maxime differant a ceteris et memoriae prodenda 
videantur, haec sunt. </p>
</div>
</div>
<div type="chapter" n="26">
<div type="section" n="1">
<p rend="indent(2)">Est bos cervi figura, cuius a media fronte inter 
aures unum cornu existit excelsius magisque derectum 
his, quae nobis nota sunt, cornibus; </p>
</div>
<div type="section" n="2">
<p>ab eius summo sicut 
palmae ramique late diffunduntur. </p>
</div>
<div type="section" n="3">
<p>eadem est feminae 
marisque natura, eadem forma magnitudoque cornuum. </p>
</div>
</div>
<div type="chapter" n="27">
<div type="section" n="1">
<p rend="indent(2)">Sunt item, quae appellantur alces. harum est consimilis
 capris figura et varietas pellium, sed magnitudine
 paulo antecedunt mutilaeque sunt cornibus et crura 
sine nodis articulisque habent. </p>
</div>
<div type="section" n="2">
<p>neque quietis causa procumbunt
 neque, si quo adflictae casu conciderunt, erigere 
sese aut sublevare possunt. </p>
</div>
<div type="section" n="3">
<p>his sunt arbores pro cubilibus; 
ad eas se adplicant atque ita paulum modo reclinatae 
quietem capiunt. </p>
</div>
<div type="section" n="4">
<p>quarum ex vestigiis cum est animadversum
 a venatoribus quo se recipere consuerint, omnes 
eo loco aut ab radicibus subruunt aut accidunt arbores, 
tantum ut summa species earum stantium relinquatur. </p>
</div>
<div type="section" n="5">
<p>huc cum se consuetudine reclinaverunt, infirmas arbores 
pondere adfligunt atque una ipsae concidunt. <pb/> </p>
</div>
</div>
<div type="chapter" n="28">
<div type="section" n="1">
<p rend="indent(2)">Tertium est genus eorum qui uri appellantur. hi 
sunt magnitudine paulo infra elephantos, specie et colore 
et figura tauri. </p>
</div>
<div type="section" n="2">
<p>magna vis eorum est et magna velocitas; 
neque homini neque ferae, quam conspexerunt, parcunt. </p>
</div>
<div type="section" n="3">
<p>hos studiose foveis captos interficiunt. hoc se labore durant
 adulescentes atque hoc genere venationis exercent, 
et qui plurimos ex his interfecerunt, relatis in publicum 
cornibus, quae sint testimonio, magnam ferunt laudem. </p>
</div>
<div type="section" n="4">
<p>sed adsuescere ad homines et mansuefieri ne parvuli 
quidem excepti possunt. </p>
</div>
<div type="section" n="5">
<p>amplitudo cornuum et figura 
et species multum a nostrorum boum cornibus differt. </p>
</div>
<div type="section" n="6">
<p>haec studiose conquisita ab labris argento circumcludunt 
atque in amplissimis epulis pro poculis utuntur. </p>
</div>
</div>
<div type="chapter" n="29">
<div type="section" n="1">
<p rend="indent(2)">Caesar postquam per Ubios exploratores comperit 
Suebos se in silvas recepisse, inopiam frumenti veritus, 
quod, ut supra demonstravimus, minime omnes Germani 
agri culturae student, constituit non progredi longius; </p>
</div>
<div type="section" n="2">
<p>sed, ne omnino metum reditus sui barbaris tolleret atque 
ut eorum auxilia tardaret, reducto exercitu partem ultimam
 pontis,</p>
</div>
<div type="section" n="3">
<p> quae ripas Ubiorum contingebat, in longitudinem
 pedum ducentorum rescindit atque in extremo
 ponte turrim tabulatorum quattuor constituit 
praesidiumque cohortium duodecim pontis tuendi causa 
ponit magnisque eum locum munitionibus firmat. ei loco 
praesidioque C. Volcacium Tullum adulescentem prae- <pb/> </p>
</div>
<div type="section" n="4">
<p>ficit. ipse, cum maturescere frumenta inciperent, ad bellum
 Ambiorigis profectus per Arduennam silvam, quae 
est totius Galliae maxima atque ab ripis Rheni finibusque
 Treverorum ad Nervios pertinet milibusque amplius 
quingentis in longitudinem patet, L. Minucium Basilum 
cum omni equitatu praemittit, si quid celeritate itineris 
atque opportunitate temporis proficere possit; </p>
</div>
<div type="section" n="5">
<p>monet ut 
ignes in castris fieri prohibeat, ne qua eius adventus 
procul significatio fiat; sese confestim subsequi dicit. </p>
</div>
</div>
<div type="chapter" n="30">
<div type="section" n="1">
<p rend="indent(2)">Basilus ut imperatum est facit. celeriter contraque
 omnium opinionem confecto itinere multos in agris 
inopinantes deprehendit. eorum indicio ad ipsum Ambiorigem
 contendit, quo in loco cum paucis equitibus 
esse dicebatur. </p>
</div>
<div type="section" n="2">
<p>multum cum in omnibus rebus, tum in re 
militari potest Fortuna. nam magno accidit casu, ut in 
ipsum incautum etiam atque imparatum incideret, 
priusque eius adventus ab omnibus videretur, quam 
fama ac nuntius adferretur, sic magnae fuit fortunae 
omni militari instrumento quod circum se habebat erepto 
raedis equisque comprehensis ipsum effugere mortem. </p>
</div>
<div type="section" n="3">
<p>sed hoc factum est, quod aedificio circumdato silva—ut <pb/> 
sunt fere domicilia Gallorum, qui vitandi aestus causa 
plerumque silvarum ac fluminum petunt propinquitates 
—comites familiaresque eius angusto in loco paulisper 
equitum nostrorum vim sustinuerunt. </p>
</div>
<div type="section" n="4">
<p>his pugnantibus 
illum in equum quidam ex suis intulit, fugientem silvae 
texerunt. sic et ad subeundum periculum et ad vitandum 
multum Fortuna valuit. </p>
</div>
</div>
<div type="chapter" n="31">
<div type="section" n="1">
<p rend="indent(2)">Ambiorix copias suas iudicione non conduxerit, 
quod proelio dimicandum non existimaret, an tempore 
exclusus et repentino equitum adventu prohibitus, cum 
reliquum exercitum subsequi crederet, dubium est. </p>
</div>
<div type="section" n="2">
<p>sed 
certe dimissis per agros nuntiis sibi quemque consulere 
iussit. quorum pars in Arduennam silvam, pars in continentes
 paludes profugit. </p>
</div>
<div type="section" n="3">
<p>qui proximi Oceano fuerunt, 
hi insulis sese occultaverunt quas aestus efficere consuerunt.
 </p>
</div>
<div type="section" n="4">
<p>multi ex suis finibus egressi se suaque omnia 
alienissimis crediderunt. </p>
</div>
<div type="section" n="5">
<p>Catuvolcus rex dimidiae partis 
Eburonum, qui una cum Ambiorige consilium inierat, 
aetate iam confectus, cum laborem aut belli aut fugae 
ferre non posset, omnibus precibus detestatus Ambiorigem,
 qui eius consilii auctor fuisset, taxo, cuius magna 
in Gallia Germaniaque copia est, se exanimavit. </p>
</div>
</div>
<div type="chapter" n="32">
<div type="section" n="1">
<p rend="indent(2)">Segni Condrusique, ex gente et numero Germanorum,
 qui sunt inter Eburones Treverosque, legatos ad 
Caesarem miserunt oratum, ne se in hostium numero 
duceret neve omnium Germanorum, qui essent citra <pb/> 
Rhenum, unam esse causam iudicaret; nihil se de bello 
cogitavisse, nulla Ambiorigi auxilia misisse. </p>
</div>
<div type="section" n="2">
<p>Caesar re 
quaestione captivorum explorata, si qui ad eos Eburones 
ex fuga convenissent, ad se ut reducerentur, imperavit; si 
ita fecissent, fines eorum se violaturum negavit. </p>
</div>
<div type="section" n="3">
<p>tum copiis 
in tres partes distributis impedimenta omnium legionum 
Atuatucam contulit. </p>
</div>
<div type="section" n="4">
<p>id castelli nomen est. hoc fere est in 
mediis Eburonum finibus, ubi Titurius atque Aurunculeius
 hiemandi causa consederant. </p>
</div>
<div type="section" n="5">
<p>hunc cum reliquis 
rebus locum probabat, tum quod superioris anni munitiones
 integrae manebant, ut militum laborem sublevaret. 
praesidio impedimentis legionem quartam decimam reliquit,
 unam ex his tribus, quas proxime conscriptas ex 
Italia traduxerat. </p>
</div>
<div type="section" n="6">
<p>ei legioni castrisque Q. Tullium Ciceronem
 praefecit ducentosque equites ei attribuit. </p>
</div>
</div>
<div type="chapter" n="33">
<div type="section" n="1">
<p rend="indent(2)">Partito exercitu T. Labienum cum legionibus tribus
 ad Oceanum versus in eas partes, quae Menapios 
attingunt, proficisci iubet, C. </p>
</div>
<div type="section" n="2">
<p>Trebonium cum pari legionum
 numero ad eam regionem, quae Atuatucis adiacet, 
</p>
</div>
<div type="section" n="3">
<p>depopulandam mittit, ipse cum reliquis tribus ad flumen 
Scaldim, quod influit in Mosam, extremasque Arduennae 
partes ire constituit, quo cum paucis equitibus profectum
 Ambiorigem audiebat. </p>
</div>
<div type="section" n="4">
<p>discedens post diem septimum
 sese reversurum confirmat, quam ad diem ei legioni, 
quae in praesidio relinquebatur, frumentum deberi sciebat.
 </p>
</div>
<div type="section" n="5">
<p>Labienum Treboniumque hortatur, si rei publicae <pb/> 
commodo facere possint, ad eam diem revertantur, ut 
rursus communicato consilio exploratisque hostium rationibus
 aliud belli initium capere possint. </p>
</div>
</div>
<div type="chapter" n="34">
<div type="section" n="1">
<p rend="indent(2)">Erat, ut supra demonstravimus, manus certa nulla, 
non oppidum, non praesidium quod se armis defenderet, 
sed in omnes partes dispersa multitudo. </p>
</div>
<div type="section" n="2">
<p>ubi cuique aut 
valles abdita aut locus silvestris aut palus impedita spem 
praesidii aut salutis aliquam offerebat, consederat. </p>
</div>
<div type="section" n="3">
<p>haec 
loca vicinitatibus erant nota magnamque res diligentiam 
requirebat non in summa exercitus tuenda—nullum 
enim poterat universis &lt;a&gt; perterritis ac dispersis periculum
 accidere—, sed in singulis militibus conservandis;
 quae tamen ex parte res ad salutem exercitus pertinebat.
 </p>
</div>
<div type="section" n="4">
<p>nam et praedae cupiditas multos longius evocabat 
et silvae incertis occultisque itineribus confertos adire 
prohibebant. </p>
</div>
<div type="section" n="5">
<p>si negotium confici stirpemque hominum 
sceleratorum interfici vellent, dimittendae plures manus 
diducendique erant milites; </p>
</div>
<div type="section" n="6">
<p>si continere ad signa manipulos
 vellent, ut instituta ratio et consuetudo exercitus 
Romani postulabat, locus erat ipse praesidio barbaris, 
neque ex occulto insidiandi et dispersos circumveniendi <pb/> </p>
</div>
<div type="section" n="7">
<p>singulis deerat audacia. ut in eiusmodi difficultatibus 
quantum diligentia provideri poterat providebatur, ut 
potius in nocendo aliquid praetermitteretur, etsi omnium
 animi ad ulciscendum ardebant, quam cum aliquo 
militum detrimento noceretur. </p>
</div>
<div type="section" n="8">
<p>dimittit ad finitimas civitates
 nuntios Caesar; omnes evocat spe praedae ad diripiendos
 Eburones, ut potius in silvis Gallorum vita quam 
legionarius miles periclitetur, simul ut magna multitudine
 circumfusa pro tali facinore stirps ac nomen civitatis
 tollatur. </p>
</div>
<div type="section" n="9">
<p>magnus undique numerus celeriter convenit.
 </p>
</div>
</div>
<div type="chapter" n="35">
<div type="section" n="1">
<p rend="indent(2)">Haec in omnibus Eburonum partibus gerebantur 
diesque adpetebat septimus quam ad diem Caesar ad 
impedimenta legionemque reverti constituerat. </p>
</div>
<div type="section" n="2">
<p>hic quantum
 in bello Fortuna possit et quantos adferat casus, 
cognosci potuit. </p>
</div>
<div type="section" n="3">
<p>dissipatis ac perterritis hostibus, ut 
demonstravimus, manus erat nulla quae parvam modo 
causam timoris adferret. </p>
</div>
<div type="section" n="4">
<p>trans Rhenum ad Germanos 
pervenit fama diripi Eburones atque ultro omnes ad praedam
 evocari. </p>
</div>
<div type="section" n="5">
<p>cogunt equitum duo milia Sugambri, qui 
sunt proximi Rheno, a quibus receptos ex fuga Tenctheros
 atque Usipetes supra docuimus. </p>
</div>
<div type="section" n="6">
<p>transeunt Rhenum
 navibus ratibusque triginta milibus passuum infra 
eum locum, ubi pons erat perfectus praesidiumque a Caesare
 relictum. primos Eburonum fines adeunt; multos 
ex fuga dispersos excipiunt, magno pecoris numero, cuius 
sunt cupidissimi barbari, potiuntur. </p>
</div>
<div type="section" n="7">
<p>invitati praeda longius 
procedunt. non hos palus—in bello latrociniisque natos—, <pb/> 
non silvae morantur. quibus in locis sit Caesar, ex captivis
 quaerunt; profectum longius reperiunt omnemque 
exercitum discessisse cognoscunt. </p>
</div>
<div type="section" n="8">
<p>atque unus ex captivis 
'quid vos' inquit 'hanc miseram ac tenuem sectamini 
praedam, quibus licet iam esse fortunatissimos? </p>
</div>
<div type="section" n="9">
<p>tribus 
horis Atuatucam venire potestis; huc omnes suas fortunas
 exercitus Romanorum contulit; praesidii tantum 
est, ut ne murus quidem cingi possit neque quisquam 
egredi extra munitiones audeat'. </p>
</div>
<div type="section" n="10">
<p>oblata spe Germani, 
quam nacti erant praedam, in occulto relinquunt; ipsi 
Atuatucam contendunt usi eodem duce, cuius haec indicio
 cognoverant. </p>
</div>
</div>
<div type="chapter" n="36">
<div type="section" n="1">
<p rend="indent(2)">Cicero, qui omnes superiores dies praeceptis Caesaris
 summa diligentia milites in castris continuisset ac 
ne calonem quidem quemquam extra munitiones egredi 
passus esset, septimo die diffidens de numero dierum 
Caesarem fidem servaturum, quod longius eum progressum
 audiebat neque ulla de reditu eius fama adferebatur, 
</p>
</div>
<div type="section" n="2">
<p>simul eorum permotus vocibus, qui illius patientiam paene 
obsessionem appellabant, siquidem ex castris egredi non 
liceret, nullum eiusmodi casum exspectans, quo novem 
oppositis legionibus maximoque equitatu, dispersis ac 
paene deletis hostibus in milibus passuum tribus offendi <pb/> 
posset, quinque cohortes frumentatum in proximas segetes
 mittit, quas inter et castra unus omnino collis intererat. </p>
</div>
<div type="section" n="3">
<p>complures erant in castris ex legionibus aegri relicti; ex 
quibus qui hoc spatio dierum convaluerant, circiter 
trecenti sub vexillo una mittuntur; magna praeterea 
multitudo calonum, magna vis iumentorum quae in castris
 subsederat, facta potestate sequitur. </p>
</div>
</div>
<div type="chapter" n="37">
<div type="section" n="1">
<p rend="indent(2)">Hoc ipso tempore casu Germani equites interveniunt
 protinusque eodem illo quo venerant cursu ab 
</p>
</div>
<div type="section" n="2">
<p>decumana porta in castra inrumpere conantur, nec prius 
sunt visi obiectis ab ea parte silvis, quam castris adpropinquarent,
 usque eo ut qui sub vallo tenderent mercatores,
 recipiendi sui facultatem non haberent. </p>
</div>
<div type="section" n="3">
<p>inopinantes
 nostri re nova perturbantur, ac vix primum impetum
 cohors in statione sustinet. </p>
</div>
<div type="section" n="4">
<p>circumfunduntur hostes 
ex reliquis partibus, si quem aditum reperire possint. </p>
</div>
<div type="section" n="5">
<p>aegre portas nostri tuentur; reliquos aditus locus ipse per 
se munitioque defendit. </p>
</div>
<div type="section" n="6">
<p>totis trepidatur castris, atque 
alius ex alio causam tumultus quaerit; neque quo signa 
ferantur, neque quam in partem quisque conveniat provident.
 </p>
</div>
<div type="section" n="7">
<p>alius castra iam capta pronuntiat, alius deleto 
exercitu atque imperatore victores barbaros venisse contendit.
 </p>
</div>
<div type="section" n="8">
<p>plerique novas sibi ex loco religiones fingunt 
Cottaeque et Titurii calamitatem, qui in eodem occiderint 
castello, ante oculos ponunt. </p>
</div>
<div type="section" n="9">
<p>tali timore omnibus perterritis
 confirmatur opinio barbaris, ut ex captivo audierant, <pb/> </p>
</div>
<div type="section" n="10">
<p>nullum esse intus praesidium. perrumpere nituntur seque
 ipsi adhortantur, ne tantam fortunam ex manibus 
dimittant. </p>
</div>
</div>
<div type="chapter" n="38">
<div type="section" n="1">
<p rend="indent(2)">Erat aeger in praesidio relictus P. Sextius Baculus, 
qui primum pilum apud Caesarem duxerat, cuius mentionem
 superioribus proeliis fecimus, ac diem iam quintum
 cibo caruerat. </p>
</div>
<div type="section" n="2">
<p>hic diffisus suae atque omnium saluti 
inermis ex tabernaculo prodit; videt imminere hostes 
atque in summo rem esse discrimine; capit arma a proximis
 atque in porta consistit. </p>
</div>
<div type="section" n="3">
<p>consequuntur hunc centuriones
 eius cohortis quae in statione erat; paulisper 
una proelium sustinent. </p>
</div>
<div type="section" n="4">
<p>relinquit animus Sextium gravibus
 acceptis vulneribus; deficiens aegre per manus tractus
 servatur. </p>
</div>
<div type="section" n="5">
<p>hoc spatio interposito reliqui sese confirmant
 tantum, ut in munitionibus consistere audeant 
speciemque defensorum praebeant. </p>
</div>
</div>
<div type="chapter" n="39">
<div type="section" n="1">
<p rend="indent(2)">Interim confecta frumentatione milites nostri clamorem
 exaudiunt; praecurrunt equites; quanto res sit 
in periculo cognoscunt. </p>
</div>
<div type="section" n="2">
<p>hic vero nulla munitio est quae 
perterritos recipiat; modo conscripti atque usus militaris 
imperiti ad tribunum militum centurionesque ora convertunt;
 quid ab his praecipiatur exspectant. nemo est 
tam fortis, quin rei novitate perturbetur: </p>
</div>
<div type="section" n="3">
<p>barbari signa 
</p>
</div>
<div type="section" n="4">
<p>procul conspicati oppugnatione desistunt, redisse primo 
legiones credunt, quas longius discessisse ex captivis 
cognoverant; postea despecta paucitate ex omnibus 
partibus impetum faciunt. <pb/> </p>
</div>
</div>
<div type="chapter" n="40">
<div type="section" n="1">
<p rend="indent(2)">Calones in proximum tumulum procurrunt. hinc 
celeriter deiecti in signa se manipulosque coniciunt; eo 
magis timidos perterrent milites. </p>
</div>
<div type="section" n="2">
<p>alii cuneo facto ut 
celeriter perrumpant, censent—quoniam tam propinqua 
sint castra, etsi pars aliqua circumventa ceciderit, at 
reliquos servari posse confidunt—</p>
</div>
<div type="section" n="3">
<p>, alii ut in iugo consistant
 atque eundem omnes ferant casum. </p>
</div>
<div type="section" n="4">
<p>hoc veteres 
non probant milites, quos sub vexillo una profectos 
docuimus. itaque inter se cohortati duce C. Trebonio 
equite Romano, qui iis erat praepositus, per medios 
hostes perrumpunt incolumesque ad unum omnes in 
castra perveniunt. </p>
</div>
<div type="section" n="5">
<p>hos subsecuti equites calonesque eodem
 impetu militum virtute servantur. </p>
</div>
<div type="section" n="6">
<p>at ii qui in iugo 
constiterant, nullo etiamnunc usu rei militaris percepto 
neque in eo quod probaverant consilio permanere, ut se 
loco superiore defenderent, neque eam quam profuisse 
aliis vim celeritatemque viderant, imitari potuerunt, sed 
se in castra recipere conati iniquum in locum demiserunt. </p>
</div>
<div type="section" n="7">
<p>centuriones quorum nonnulli ex inferioribus ordinibus 
reliquarum legionum virtutis causa in superiores erant 
ordines huius legionis traducti, ne ante partam rei militaris <pb/> 
 laudem amitterent, fortissime pugnantes conciderunt.
 </p>
</div>
<div type="section" n="8">
<p>militum pars horum virtute submotis hostibus 
praeter spem incolumis in castra pervenit, pars a barbaris 
circumventa periit. </p>
</div>
</div>
<div type="chapter" n="41">
<div type="section" n="1">
<p rend="indent(2)">Germani desperata expugnatione castrorum, quod 
nostros iam constitisse in munitionibus videbant, cum 
ea praeda, quam in silvis deposuerant, trans Rhenum 
sese receperunt. </p>
</div>
<div type="section" n="2">
<p>ac tantus fuit etiam post discessum 
hostium terror, ut ea nocte, cum C. Volusenus missus cum 
equitatu in castra venisset, fidem non faceret adesse cum 
incolumi Caesarem exercitu. </p>
</div>
<div type="section" n="3">
<p>sic omnium animos timor 
occupaverat, ut paene alienata mente deletis omnibus 
copiis equitatum se ex fuga recepisse dicerent neque 
incolumi exercitu Germanos castra oppugnaturos fuisse 
contenderent. </p>
</div>
<div type="section" n="4">
<p>quem timorem Caesaris adventus sustulit. </p>
</div>
</div>
<div type="chapter" n="42">
<div type="section" n="1">
<p rend="indent(2)">Reversus ille, eventus belli non ignorans, unum, 
quod cohortes ex statione et praesidio essent emissae, 
questus—ne minimo quidem casui locum relinqui debuisse—multum
 Fortunam in repentino hostium adventu
 potuisse iudicavit,</p>
</div>
<div type="section" n="2">
<p> multo etiam amplius quod paene 
ab ipso vallo portisque castrorum barbaros avertisset. </p>
</div>
<div type="section" n="3">
<p>quarum omnium rerum maxime admirandum videbatur, 
quod Germani, qui eo consilio Rhenum transierant ut <pb/> 
Ambiorigis fines depopularentur, ad castra Romanorum 
delati optatissimum Ambiorigi beneficium obtulerant. </p>
</div>
</div>
<div type="chapter" n="43">
<div type="section" n="1">
<p rend="indent(2)">Caesar rursus ad vexandos hostes profectus magno 
coacto &lt;equitum&gt; numero ex finitimis civitatibus in 
omnes partes dimittit. </p>
</div>
<div type="section" n="2">
<p>omnes vici atque omnia aedificia 
quae quisque conspexerat incendebantur, pecora interficiebantur,
 praeda ex omnibus locis agebatur; </p>
</div>
<div type="section" n="3">
<p>frumenta 
non solum a tanta hominum iumentorumque multitudine
 consumebantur, sed etiam anni tempore atque imbribus
 procubuerant, ut si qui etiam in praesentia se 
occultassent, tamen his deducto exercitu rerum omnium 
inopia pereundum videretur. </p>
</div>
<div type="section" n="4">
<p>ac saepe in eum locum ventum
 est tanto in omnes partes dimisso equitatu, ut modo 
visum ab se Ambiorigem in fuga circumspicerent captivi <pb/> 
nec plane etiam abisse ex conspectu contenderent, 
</p>
</div>
<div type="section" n="5">
<p>ut spe consequendi inlata atque infinito labore suscepto, 
qui se summam a Caesare gratiam inituros putarent, 
paene naturam studio vincerent, semperque paulum ad 
</p>
</div>
<div type="section" n="6">
<p>summam felicitatem defuisse videretur, atque ille latebris
 aut silvis aut saltibus se eriperet et noctu occultatus 
alias regiones partesque peteret non maiore equitum 
praesidio quam quattuor, quibus solis vitam suam committere
 audebat. </p>
</div>
</div>
<div type="chapter" n="44">
<div type="section" n="1">
<p rend="indent(2)">Tali modo vastatis regionibus exercitum Caesar 
duarum cohortium damno Durocortorum Remorum reducit
 concilioque in eum locum Galliae indicto de coniuratione
 Senonum et Carnutum quaestionem habere 
</p>
</div>
<div type="section" n="2">
<p>instituit et de Accone qui princeps eius consilii fuerat, 
graviore sententia pronuntiata more maiorum supplicium
 sumpsit. </p>
</div>
<div type="section" n="3">
<p>nonnulli iudicium veriti profugerunt. quibus
 cum aqua atque igni interdixisset, duas legiones 
ad fines Treverorum, duas in Lingonibus, sex reliquas 
in Senonum finibus Agedinci in hibernis conlocavit frumentoque
 exercitui proviso, ut instituerat, in Italiam ad 
conventus agendos profectus est. <pb/> </p>
</div>
</div>
</div>
<div type="book" n="7">
<div type="chapter" n="t">
<div type="section" n="1">
<p><label type="head" rend="indent(4)">LIBER SEPTIMVS</label> </p>
</div>
</div>
<div type="chapter" n="1">
<div type="section" n="1">
<p rend="indent(2)">Quieta Gallia Caesar, ut constituerat, in Italiam ad 
conventus agendos proficiscitur. ibi cognoscit de P. Clodii
 caede &lt;de&gt; senatusque consulto certior factus, ut 
omnes iuniores Italiae coniurarent, dilectum tota provincia
 habere instituit. </p>
</div>
<div type="section" n="2">
<p>eae res in Galliam Transalpinam 
celeriter perferuntur. addunt ipsi et adfingunt rumoribus
 Galli, quod res poscere videbatur: retineri urbano 
motu Caesarem neque in tantis dissensionibus ad exercitum
 venire posse. </p>
</div>
<div type="section" n="3">
<p>hac impulsi occasione, qui iam ante 
se populi Romani imperio subiectos dolerent, liberius 
atque audacius de bello consilia inire incipiunt. </p>
</div>
<div type="section" n="4">
<p>indictis 
inter se principes Galliae conciliis silvestribus ac remotis
 locis queruntur de Acconis morte; </p>
</div>
<div type="section" n="5">
<p>hunc casum ad 
ipsos recidere posse demonstrant; miserantur communem
 Galliae fortunam; omnibus pollicitationibus ac praemiis
 deposcunt qui belli initium faciant et sui capitis 
periculo Galliam in libertatem vindicent. </p>
</div>
<div type="section" n="6">
<p>inprimis rationem
 esse habendam dicunt, priusquam eorum clandestina <pb/> 
consilia efferantur, ut Caesar ab exercitu intercludatur. </p>
</div>
<div type="section" n="7">
<p>id esse facile, quod neque legiones audeant absente imperatore
 ex hibernis egredi neque imperator sine praesidio
 ad legiones pervenire possit. </p>
</div>
<div type="section" n="8">
<p>postremo in acie praestare
 interfici, quam non veterem belli gloriam libertatemque
 quam a maioribus acceperint recuperare. </p>
</div>
</div>
<div type="chapter" n="2">
<div type="section" n="1">
<p rend="indent(2)">His rebus agitatis profitentur Carnutes se nullum 
periculum communis salutis causa recusare principesque
 ex omnibus bellum facturos pollicentur et,</p>
</div>
<div type="section" n="2">
<p> quoniam 
in praesentia obsidibus cavere inter se non possint, ne 
res efferatur, at iure iurando ac fide sanciatur, petunt 
conlatis militaribus signis, quo more eorum gravissima 
caerimonia continetur, ne facto initio belli ab reliquis 
deserantur. </p>
</div>
<div type="section" n="3">
<p>tum conlaudatis Carnutibus, dato iure iurando 
ab omnibus qui aderant, tempore eius rei constituto a 
concilio disceditur. </p>
</div>
</div>
<div type="chapter" n="3">
<div type="section" n="1">
<p rend="indent(2)">Ubi ea dies venit, Carnutes Cotuato et Conconnetodumno
 ducibus desperatis hominibus Cenabum signo 
dato concurrunt civesque Romanos, qui negotiandi causa
 ibi constiterant, in his C. Fufium Citam, honestum 
equitem Romanum, qui rei frumentariae iussu Caesaris 
praeerat, interficiunt bonaque eorum diripiunt. </p>
</div>
<div type="section" n="2">
<p>celeriter
 ad omnes Galliae civitates fama perfertur. nam ubicumque <pb/> 
 maior atque inlustrior incidit res, clamore per 
agros regionesque significant; hinc alii deinceps excipiunt
 et proximis tradunt; ut tum accidit. </p>
</div>
<div type="section" n="3">
<p>nam, quae 
Cenabi oriente sole gesta essent, ante primam confectam
 vigiliam in finibus Arvernorum audita sunt, quod 
spatium est milium passuum circiter centum sexaginta. </p>
</div>
</div>
<div type="chapter" n="4">
<div type="section" n="1">
<p rend="indent(2)">Simili ratione ibi Vercingetorix Celtilli filius, Arvernus,
 summae potentiae adulescens, cuius pater principatum
 totius Galliae obtinuerat et ob eam causam, quod 
regnum adpetebat, a civitate erat interfectus, convocatis 
suis clientibus facile incendit. </p>
</div>
<div type="section" n="2">
<p>cognito eius consilio ad 
arma concurritur. prohibetur a Gobannitione patruo 
suo reliquisque principibus, qui hanc temptandam fortunam
 non existimabant, expellitur ex oppido Gergovia. </p>
</div>
<div type="section" n="3">
<p>non desistit tamen atque in agris habet dilectum egentium
 ac perditorum. hac coacta manu, quoscumque adit 
ex civitate, ad suam sententiam perducit; </p>
</div>
<div type="section" n="4">
<p>hortatur ut 
communis libertatis causa arma capiant, magnisque 
coactis copiis adversarios suos, a quibus paulo ante erat 
eiectus, expellit ex civitate. </p>
</div>
<div type="section" n="5">
<p>rex ab suis appellatur. dimittit
 quoque versus legationes; obtestatur ut in fide maneant.
 </p>
</div>
<div type="section" n="6">
<p>celeriter sibi Senones, Parisios, Pictones, Cadurcos, <pb/> 
Turonos, Aulercos, Lemovices, Andes reliquosque omnes, 
qui Oceanum attingunt, adiungit; omnium consensu ad 
eum defertur imperium. </p>
</div>
<div type="section" n="7">
<p>qua oblata potestate omnibus 
his civitatibus obsides imperat, certum numerum militum
 ad se celeriter adduci iubet,</p>
</div>
<div type="section" n="8">
<p> armorum quantum quaeque
 civitas domi quodque ante tempus efficiat constituit; </p>
</div>
<div type="section" n="9">
<p>in primis equitatui studet. summae diligentiae summam 
imperii severitatem addit; magnitudine supplicii dubitantes
 cogit. </p>
</div>
<div type="section" n="10">
<p>nam maiore commisso delicto igni atque 
omnibus tormentis necat, leviore de causa auribus desectis
 aut singulis effossis oculis domum remittit, ut sint reliquis
 documento et magnitudine poenae perterreant alios. </p>
</div>
</div>
<div type="chapter" n="5">
<div type="section" n="1">
<p rend="indent(2)">His suppliciis celeriter coacto exercitu Lucterium 
Cadurcum, summae hominem audaciae cum parte copiarum
 in Rutenos mittit; ipse in Bituriges proficiscitur. </p>
</div>
<div type="section" n="2">
<p>eius adventu Bituriges ad Haeduos, quorum erant in fide, 
legatos mittunt subsidium rogatum, quo facilius hostium 
copias sustinere possint. </p>
</div>
<div type="section" n="3">
<p>Haedui de consilio legatorum, 
quos Caesar ad exercitum reliquerat, copias equitatus 
peditatusque subsidio Biturigibus mittunt. </p>
</div>
<div type="section" n="4">
<p>qui cum ad 
flumen Ligerim venissent, quod Bituriges ab Haeduis 
dividit, paucos dies ibi morati neque flumen transire 
</p>
</div>
<div type="section" n="5">
<p>ausi domum revertuntur legatisque nostris renuntiant se 
Biturigum perfidiam veritos revertisse, quibus id consilii 
fuisse cognoverint, ut, si flumen transissent, una ex 
parte ipsi, altera Arverni se circumsisterent. </p>
</div>
<div type="section" n="6">
<p>id eane de 
causa, quam legatis pronuntiarint, an perfidia adducti 
fecerint, quod nihil nobis constat, non videtur pro certo 
esse ponendum. </p>
</div>
<div type="section" n="7">
<p>Bituriges eorum discessu statim se cum 
Arvernis coniungunt. <pb/> </p>
</div>
</div>
<div type="chapter" n="6">
<div type="section" n="1">
<p rend="indent(2)">His rebus in Italiam Caesari nuntiatis, cum iam ille 
urbanas res virtute Cn. Pompei commodiorem in statum 
pervenisse intellegeret, in Transalpinam Galliam profectus
 est. </p>
</div>
<div type="section" n="2">
<p>eo cum venisset, magna difficultate adficiebatur, 
qua ratione ad exercitum pervenire posset. </p>
</div>
<div type="section" n="3">
<p>nam si legiones
 in provinciam arcesseret, se absente in itinere proelio
 dimicaturas intellegebat; </p>
</div>
<div type="section" n="4">
<p>si ipse ad exercitum contenderet,
 ne iis quidem eo tempore qui quieti viderentur, 
suam salutem recte committi videbat. </p>
</div>
</div>
<div type="chapter" n="7">
<div type="section" n="1">
<p rend="indent(2)">Interim Lucterius Cadurcus in Rutenos missus eam 
civitatem Arvernis conciliat. </p>
</div>
<div type="section" n="2">
<p>progressus in Nitiobroges 
et Gabalos ab utrisque obsides accipit et magna coacta 
manu in provinciam Narbonem versus eruptionem facere 
contendit. </p>
</div>
<div type="section" n="3">
<p>qua re nuntiata Caesar omnibus consiliis antevertendum
 existimavit, ut Narbonem proficisceretur. </p>
</div>
<div type="section" n="4">
<p>eo 
cum venisset, timentes confirmat, praesidia in Rutenis 
provincialibus, Volcis, Arecomicis, Tolosatibus circumque
 Narbonem, quae loca hostibus erant finitima, constituit,
</p>
</div>
<div type="section" n="5">
<p> partem copiarum ex provincia supplementumque,
 quod ex Italia adduxerat, in Helvios, qui fines Arvernorum
 contingunt, convenire iubet. </p>
</div>
</div>
<div type="chapter" n="8">
<div type="section" n="1">
<p rend="indent(2)">His rebus comparatis represso iam Lucterio et remoto,
 quod intrare intra praesidia periculosum putabat, 
in Helvios proficiscitur. </p>
</div>
<div type="section" n="2">
<p>etsi mons Cebenna, qui Arvernos <pb/> 
ab Helviis discludit, durissimo tempore anni altissima 
nive iter impediebat, tamen discussa nive sex in altitudinem
 pedum atque ita viis patefactis summo militum 
labore ad fines Arvernorum pervenit. </p>
</div>
<div type="section" n="3">
<p>quibus oppressis 
inopinantibus, quod se Cebenna ut muro munitos existimabant
 ac ne singulari quidem umquam homini eo tempore
 anni semitae patuerant, equitibus imperat, ut, quam 
latissime possint, vagentur et quam maximum hostibus 
terrorem inferant. </p>
</div>
<div type="section" n="4">
<p>celeriter haec fama ac nuntiis ad Vercingetorigem
 perferuntur. quem perterriti omnes Arverni 
circumsistunt atque obsecrant, ut suis fortunis consulat, 
neu se ab hostibus diripi patiatur, praesertim cum videat 
omne ad se bellum translatum. </p>
</div>
<div type="section" n="5">
<p>quorum ille precibus permotus
 castra ex Biturigibus movet in Arvernos versus. </p>
</div>
</div>
<div type="chapter" n="9">
<div type="section" n="1">
<p rend="indent(2)">At Caesar biduum in his locis moratus, quod haec 
de Vercingetorige usu ventura opinione praeceperat, per 
causam supplementi equitatusque cogendi ab exercitu 
discedit, Brutum adulescentem his copiis praeficit; </p>
</div>
<div type="section" n="2">
<p>hunc 
monet, ut in omnes partes equites quam latissime pervagentur;
 daturum se operam ne longius triduo a castris 
absit. </p>
</div>
<div type="section" n="3">
<p>his constitutis rebus omnibus suis inopinantibus 
quam maximis potest itineribus Viennam pervenit. </p>
</div>
<div type="section" n="4">
<p>ibi <pb/> 
nactus recentem equitatum, quem multis ante diebus 
eo praemiserat, neque diurno neque nocturno itinere 
intermisso per fines Haeduorum in Lingones contendit, 
ubi duae legiones hiemabant, ut si quid etiam de sua 
salute ab Haeduis iniretur consilii, celeritate praecurreret.
 </p>
</div>
<div type="section" n="5">
<p>eo cum pervenisset, ad reliquas legiones mittit priusque
 omnes in unum locum cogit quam de eius adventu 
Arvernis nuntiari posset. </p>
</div>
<div type="section" n="6">
<p>hac re cognita Vercingetorix 
rursus in Bituriges exercitum reducit atque inde profectus
 Gorgobinam, Boiorum oppidum, quos ibi Helvetico 
proelio victos Caesar conlocaverat Haeduisque attribuerat,
 oppugnare instituit. </p>
</div>
</div>
<div type="chapter" n="10">
<div type="section" n="1">
<p rend="indent(2)">Magnam haec res Caesari difficultatem ad consilium
 capiendum adferebat: si reliquam partem hiemis 
uno loco legiones contineret, ne stipendiariis Haeduorum
 expugnatis cuncta Gallia deficeret, quod nullum 
amicis in eo praesidium positum videret; si maturius ex 
hibernis educeret, ne ab re frumentaria duris subvectionibus
 laboraret. </p>
</div>
<div type="section" n="2">
<p>praestare visum est tamen omnes 
difficultates perpeti quam tanta contumelia accepta omnium
 suorum voluntates alienare. </p>
</div>
<div type="section" n="3">
<p>itaque cohortatus Haeduos
 de supportando commeatu praemittit ad Boios, 
qui de suo adventu doceant hortenturque ut in fide maneant
 atque hostium impetum magno animo sustineant. </p>
</div>
<div type="section" n="4">
<p>duabus Agedinci legionibus atque impedimentis totius 
exercitus relictis ad Boios proficiscitur. </p>
</div>
</div>
<div type="chapter" n="11">
<div type="section" n="1">
<p rend="indent(2)">Altero die cum ad oppidum Senonum Vellaunodunum
 venisset, ne quem post se hostem relinqueret, quo <pb/> 
expeditiore re frumentaria uteretur, oppugnare instituit 
eoque biduo circumvallavit. </p>
</div>
<div type="section" n="2">
<p>tertio die missis ex oppido 
legatis de deditione arma conferri, iumenta produci, sescentos
 obsides dari iubet. </p>
</div>
<div type="section" n="3">
<p>ea qui conficeret, C. Trebonium
 legatum relinquit; ipse ut quam primum iter 
conficeret, Cenabum Carnutum proficiscitur. </p>
</div>
<div type="section" n="4">
<p>qui tum 
primum adlato nuntio de oppugnatione Vellaunoduni, 
cum longius eam rem ductum iri existimarent, praesidium 
Cenabi tuendi causa, quod eo mitterent, comparabant. </p>
</div>
<div type="section" n="5">
<p>huc biduo pervenit. castris ante oppidum positis diei tempore
 exclusus in posterum oppugnationem differt, quaeque
 ad eam rem usui sint,</p>
</div>
<div type="section" n="6">
<p> militibus imperat, et quod oppidum
 Cenabum pons fluminis Ligeris contingebat, veritus
 ne noctu ex oppido profugerent, duas legiones in armis
 excubare iubet. </p>
</div>
<div type="section" n="7">
<p>Cenabenses paulo ante mediam noctem
 silentio ex oppido egressi flumen transire coeperunt. </p>
</div>
<div type="section" n="8">
<p>qua re per exploratores nuntiata Caesar legiones, quas 
expeditas esse iusserat, portis incensis intromittit atque 
oppido potitur perpaucis ex hostium numero desideratis <pb/> 
quin cuncti caperentur, quod pontis atque itinerum angustiae
 multitudini fugam intercluserant. </p>
</div>
<div type="section" n="9">
<p>oppidum diripit
 atque incendit, praedam militibus donat, exercitum 
Ligerim traducit atque in Biturigum fines pervenit. </p>
</div>
</div>
<div type="chapter" n="12">
<div type="section" n="1">
<p rend="indent(2)">Vercingetorix ubi de Caesaris adventu cognovit, 
oppugnatione desistit atque obviam Caesari proficiscitur.
 </p>
</div>
<div type="section" n="2">
<p>ille oppidum Biturigum positum in via Noviodunum 
oppugnare instituerat. </p>
</div>
<div type="section" n="3">
<p>quo ex oppido cum legati ad eum 
venissent oratum ut sibi ignosceret suaeque vitae consuleret,
 ut celeritate reliquas res conficeret, qua pleraque
 erat consecutus, arma conferri, equos produci, obsides
 dari iubet. </p>
</div>
<div type="section" n="4">
<p>parte iam obsidum tradita, cum reliqua
 administrarentur, centurionibus et paucis militibus
 intromissis, qui arma iumentaque conquirerent, equitatus
 hostium procul visus est, qui agmen Vercingetorigis
 antecesserat. </p>
</div>
<div type="section" n="5">
<p>quem simulatque oppidani conspexerunt
 atque in spem auxilii venerunt, clamore sublato 
arma capere, portas claudere, murum complere coeperunt. </p>
</div>
<div type="section" n="6">
<p>centuriones in oppido, cum ex significatione Gallorum 
novi aliquid ab iis iniri consilii intellexissent, gladiis destrictis
 portas occupaverunt suosque omnes incolumes 
receperunt. </p>
</div>
</div>
<div type="chapter" n="13">
<div type="section" n="1">
<p rend="indent(2)">Caesar ex castris equitatum educi iubet proeliumque
 equestre committit; laborantibus iam suis Germanos
 equites circiter <hi rend="small-caps">cccc</hi> submittit, quos ab initio <pb/> </p>
</div>
<div type="section" n="2">
<p>secum habere instituerat. eorum impetum Galli sustinere 
non potuerunt atque in fugam coniecti multis amissis se 
ad agmen receperunt. quibus profligatis rursus oppidani 
perterriti comprehensos eos, quorum opera plebem concitatam
 existimabant, ad Caesarem perduxerunt seseque
 ei dediderunt. </p>
</div>
<div type="section" n="3">
<p>quibus rebus confectis Caesar ad oppidum
 Avaricum, quod erat maximum munitissimumque 
in finibus Biturigum atque agri fertilissima regione, profectus
 est, quod eo oppido recepto civitatem Biturigum 
se in potestatem redacturum confidebat. </p>
</div>
</div>
<div type="chapter" n="14">
<div type="section" n="1">
<p rend="indent(2)">Vercingetorix tot continuis incommodis Vellaunoduni,
 Cenabi, Novioduni acceptis suos ad concilium 
convocat. </p>
</div>
<div type="section" n="2">
<p>docet longe alia ratione esse bellum gerendum
 atque antea gestum sit; omnibus modis huic rei 
studendum, ut pabulatione et commeatu Romani prohibeantur.
 </p>
</div>
<div type="section" n="3">
<p>id esse facile, quod equitatu ipsi abundent 
et quod anni tempore subleventur. </p>
</div>
<div type="section" n="4">
<p>pabulum secari non 
posse; necessario dispersos hostes ex aedificiis petere; </p>
</div>
<div type="section" n="5">
<p>hos omnes cotidie ab equitibus deleri posse. praeterea 
salutis causa rei familiaris commoda neglegenda; vicos 
atque aedificia incendi oportere hoc spatio †a Boia† <pb/> 
quoque versus, quo pabulandi causa adire posse videantur. </p>
</div>
<div type="section" n="6">
<p>harum ipsis rerum copiam suppetere, quod quorum in 
finibus bellum geratur, eorum opibus subleventur; </p>
</div>
<div type="section" n="7">
<p>Romanos
 aut inopiam non laturos aut magno cum periculo 
longius a castris processuros; </p>
</div>
<div type="section" n="8">
<p>neque interesse ipsosne 
interficiant impedimentisne exuant, quibus amissis bellum
 geri non possit. </p>
</div>
<div type="section" n="9">
<p>praeterea oppida incendi oportere, 
quae non munitione et loci natura ab omni sint periculo 
tuta, ne suis sint ad detractandam militiam receptacula 
neu Romanis proposita ad copiam commeatus praedamque
 tollendam. </p>
</div>
<div type="section" n="10">
<p>haec si gravia aut acerba videantur, 
multo illa gravius aestimari debere liberos coniuges in 
servitutem abstrahi, ipsos interfici; quae sit necesse accidere
 victis. </p>
</div>
</div>
<div type="chapter" n="15">
<div type="section" n="1">
<p rend="indent(2)">Omnium consensu hac sententia probata uno die 
amplius <hi rend="small-caps">xx</hi> urbes Biturigum incenduntur. </p>
</div>
<div type="section" n="2">
<p>hoc idem fit 
in reliquis civitatibus. in omnibus partibus incendia conspiciuntur.
 quae etsi magno cum dolore omnes ferebant, 
tamen hoc sibi solacii proponebant, quod se prope explorata
 victoria celeriter amissa recuperaturos confidebant.
 </p>
</div>
<div type="section" n="3">
<p>deliberatur de Avarico in communi concilio, incendi
 placeat an defendi. </p>
</div>
<div type="section" n="4">
<p>procumbunt omnibus Gallis 
ad pedes Bituriges, ne pulcherrimam prope Galliae totius <pb/> 
urbem, quae et praesidio et ornamento sit civitati, suis 
manibus succendere cogerentur; </p>
</div>
<div type="section" n="5">
<p>facile se loci natura defensuros
 dicunt, quod prope ex omnibus partibus flumine 
et palude circumdata unum habeat et perangustum aditum.
 </p>
</div>
<div type="section" n="6">
<p>datur petentibus venia dissuadente primo Vercingetorige,
 post concedente et precibus ipsorum et misericordia
 vulgi. defensores oppido idonei deliguntur. </p>
</div>
</div>
<div type="chapter" n="16">
<div type="section" n="1">
<p rend="indent(2)">Vercingetorix minoribus Caesarem itineribus subsequitur
 et locum castris deligit paludibus silvisque munitum
 ab Avarico longe milia passuum <hi rend="small-caps">xvi</hi>. </p>
</div>
<div type="section" n="2">
<p>ibi per certos 
exploratores in singula diei tempora quae ad Avaricum 
gererentur cognoscebat et quid fieri vellet imperabat. </p>
</div>
<div type="section" n="3">
<p>omnes nostras pabulationes frumentationesque observabat
 dispersosque, cum longius necessario procederent, 
adoriebatur magnoque incommodo adficiebat, etsi, quantum
 ratione provideri poterat, ab nostris occurrebatur, 
ut incertis temporibus diversisque itineribus iretur. </p>
</div>
</div>
<div type="chapter" n="17">
<div type="section" n="1">
<p rend="indent(2)">Castris ad eam partem oppidi positis Caesar, quae 
intermissa a flumine et a palude aditum ut supra diximus
 angustum habebat, aggerem apparare, vineas agere, 
turres duas constituere coepit; nam circumvallare loci 
natura prohibebat. </p>
</div>
<div type="section" n="2">
<p>de re frumentaria Boios atque Haeduos
 adhortari non destitit; quorum alteri quod nullo 
studio agebant, non multum adiuvabant, alteri non magnis
 facultatibus, quod civitas erat exigua et infirma, 
celeriter quod habuerunt consumpserunt. </p>
</div>
<div type="section" n="3">
<p>summa difficultate <pb/> 
 rei frumentariae adfecto exercitu tenuitate Boiorum,
 indiligentia Haeduorum, incendiis aedificiorum, 
usque eo ut complures dies frumento milites caruerint et 
pecore ex longinquioribus vicis adacto extremam famem 
sustentarent, nulla tamen ex iis vox est audita populi 
Romani maiestate et superioribus victoriis indigna. </p>
</div>
<div type="section" n="4">
<p>quin 
etiam Caesar cum in opere singulas legiones appellaret, et 
si acerbius inopiam ferrent, se dimissurum oppugnationem 
diceret, universi ab eo ne id faceret petebant: </p>
</div>
<div type="section" n="5">
<p>sic se complures
 annos illo imperante meruisse, ut nullam ignominiam
 acciperent, numquam infecta re discederent: </p>
</div>
<div type="section" n="6">
<p>hoc 
se ignominiae loco laturos, si inceptam oppugnationem 
reliquissent; </p>
</div>
<div type="section" n="7">
<p>praestare omnes perferre acerbitates, quam 
non civibus Romanis qui Cenabi perfidia Gallorum interissent
 parentarent. </p>
</div>
<div type="section" n="8">
<p>haec eadem centurionibus tribunisque
 militum mandabant, ut per eos ad Caesarem deferrentur.
 </p>
</div>
</div>
<div type="chapter" n="18">
<div type="section" n="1">
<p rend="indent(2)">Cum iam muro turres adpropinquassent, ex captivis
 Caesar cognovit Vercingetorigem consumpto pabulo
 castra movisse propius Avaricum atque ipsum cum 
equitatu expeditisque, qui inter equites proeliari consuessent,
 insidiandi causa eo profectum, quo nostros postero 
die pabulatum venturos arbitraretur. </p>
</div>
<div type="section" n="2">
<p>quibus rebus cognitis
 media nocte silentio profectus ad hostium castra 
mane pervenit. </p>
</div>
<div type="section" n="3">
<p>illi celeriter per exploratores adventu <pb/> 
Caesaris cognito carros impedimentaque sua in artiores 
silvas abdiderunt, copias omnes in loco edito atque aperto 
instruxerunt. </p>
</div>
<div type="section" n="4">
<p>qua re nuntiata Caesar celeriter sarcinas 
conferri, arma expediri iussit. </p>
</div>
</div>
<div type="chapter" n="19">
<div type="section" n="1">
<p rend="indent(2)">Collis erat leviter ab infimo acclivis. hunc ex omnibus
 fere partibus palus difficilis atque impedita cingebat
 non latior pedibus quinquaginta. </p>
</div>
<div type="section" n="2">
<p>hoc se colle 
interruptis pontibus Galli fiducia loci continebant generatimque
 distributi in civitates omnia vada ac saltus 
</p>
</div>
<div type="section" n="3">
<p>eius paludis certis custodiis obtinebant, sic animo parati
 ut, si eam paludem Romani perrumpere conarentur, 
haesitantes premerent ex loco superiore, ut, qui propinquitatem
 loci videret, paratos prope aequo Marte ad 
dimicandum existimaret, qui iniquitatem condicionis 
perspiceret, inani simulatione sese ostentare cognosceret.
 </p>
</div>
<div type="section" n="4">
<p>indignantes milites Caesar, quod conspectum suum 
hostes ferre possent tantulo spatio interiecto, et signum 
proelii exposcentes edocet quanto detrimento et quot 
virorum fortium morte necesse sit constare victoriam; </p>
</div>
<div type="section" n="5">
<p>quos cum sic animo paratos videat, ut nullum pro sua 
laude periculum recusent, summae se iniquitatis condemnari
 debere, nisi eorum vitam sua salute habeat cariorem. </p>
</div>
<div type="section" n="6">
<p>sic milites consolatus eodem die reducit in castra <pb/> 
reliquaque quae ad oppugnationem oppidi pertinebant 
administrare instituit. </p>
</div>
</div>
<div type="chapter" n="20">
<div type="section" n="1">
<p rend="indent(2)">Vercingetorix, cum ad suos redisset, proditionis 
insimulatus, quod castra propius Romanos movisset, 
quod cum omni equitatu discessisset, quod sine imperio 
tantas copias reliquisset, quod eius discessu Romani 
tanta opportunitate et celeritate venissent; </p>
</div>
<div type="section" n="2">
<p>non haec 
omnia fortuito aut sine consilio accidere potuisse; regnum
 illum Galliae malle Caesaris concessu quam ipsorum
 habere beneficio—</p>
</div>
<div type="section" n="3">
<p>tali modo accusatus ad haec 
respondit: quod castra movisset, factum inopia pabuli 
etiam ipsis hortantibus; quod propius Romanos accessisset,
 persuasum loci opportunitate, qui se ipse sine 
munitione defenderet; </p>
</div>
<div type="section" n="4">
<p>equitum vero operam neque in 
loco palustri desiderari debuisse et illic fuisse utilem 
quo sint profecti. </p>
</div>
<div type="section" n="5">
<p>summam imperii se consulto nulli discedentem
 tradidisse, ne is multitudinis studio ad dimicandum
 impelleretur; cui rei propter animi mollitiem 
studere omnes videret, quod diutius laborem ferre non 
possent. </p>
</div>
<div type="section" n="6">
<p>Romani si casu intervenerint, Fortunae, si alicuius
 indicio vocati, huic habendam gratiam, quod et 
paucitatem eorum ex loco superiore cognoscere et virtutem
 despicere potuerint, qui dimicare non ausi turpiter 
se in castra receperint. </p>
</div>
<div type="section" n="7">
<p>imperium se a Caesare per proditionem <pb/> 
 nullum desiderare quod habere victoria posset, 
quae iam esset sibi atque omnibus Gallis explorata; quin 
etiam ipsis remitteret, si sibi magis honorem tribuere 
quam ab se salutem accipere videantur. </p>
</div>
<div type="section" n="8">
<p>'haec ut intellegatis'
 inquit 'a me sincere pronuntiari, audite Romanos 
milites.</p>
</div>
<div type="section" n="9">
<p>' producit servos, quos in pabulatione paucis 
ante diebus exceperat et fame vinculisque excruciaverat. </p>
</div>
<div type="section" n="10">
<p>hi iam ante edocti quae interrogati pronuntiarent, milites 
se esse legionarios dicunt; fame atque inopia adductos 
clam ex castris exisse, si quid frumenti aut pecoris in agris 
reperire possent; </p>
</div>
<div type="section" n="11">
<p>simili omnem exercitum inopia premi 
nec iam vires sufficere cuiusquam nec ferre operis laborem
 posse; itaque statuisse imperatorem, si nihil in oppugnatione
 oppidi profecisset, triduo exercitum deducere. </p>
</div>
<div type="section" n="12">
<p>'haec' inquit 'a me' Vercingetorix 'beneficia habetis, quem 
proditionis insimulatis; cuius opera sine vestro sanguine 
tantum exercitum victorem fame paene consumptum 
videtis; quem turpiter se ex hac fuga recipientem ne 
qua civitas suis finibus recipiat, a me provisum est.' </p>
</div>
</div>
<div type="chapter" n="21">
<div type="section" n="1">
<p rend="indent(2)">Conclamat omnis multitudo et suo more armis concrepat,
 quod facere in eo consuerunt cuius orationem 
approbant; summum esse Vercingetorigem ducem nec de 
eius fide dubitandum nec maiore ratione bellum administrari
 posse. </p>
</div>
<div type="section" n="2">
<p>statuunt ut <hi rend="small-caps">x</hi> milia hominum delecta ex om- <pb/> </p>
</div>
<div type="section" n="3">
<p>nibus copiis in oppidum submittantur, nec solis Biturigibus
 communem salutem committendam censent, quod 
paene in eo, si id oppidum retinuissent, summam victoriae 
constare intellegebant. </p>
</div>
</div>
<div type="chapter" n="22">
<div type="section" n="1">
<p rend="indent(2)">Singulari militum nostrorum virtuti consilia cuiusque
 modi Gallorum occurrebant, ut est summae genus 
sollertiae atque ad omnia imitanda et efficienda, quae a 
quoque traduntur, aptissimum. </p>
</div>
<div type="section" n="2">
<p>nam et laqueis falces 
avertebant, quas cum destinaverant, tormentis introrsus
 reducebant, et aggerem cuniculis subtrahebant, eo 
scientius quod apud eos magnae sunt ferrariae atque 
omne genus cuniculorum notum atque usitatum est. </p>
</div>
<div type="section" n="3">
<p>totum autem murum ex omni parte turribus contabulaverant
 atque has coriis intexerant. </p>
</div>
<div type="section" n="4">
<p>tum crebris diurnis 
nocturnisque eruptionibus aut aggeri ignem inferebant 
aut milites occupatos in opere adoriebantur, et nostrarum
 turrium altitudinem, quantum has cotidianus agger 
</p>
</div>
<div type="section" n="5">
<p>expresserat, commissis suarum turrium malis adaequabant
 et apertos cuniculos praeusta et praeacuta materia 
et pice fervefacta et maximi ponderis saxis morabantur 
moenibusque adpropinquare prohibebant. </p>
</div>
</div>
<div type="chapter" n="23">
<div type="section" n="1">
<p rend="indent(2)">Muri autem omnes Gallici hac fere forma sunt. 
trabes derectae perpetuae in longitudinem paribus intervallis,
 distantes inter se binos pedes, in solo conlo- <pb/> </p>
</div>
<div type="section" n="2">
<p>cantur. hae revinciuntur introrsus et multo aggere vestiuntur,
 ea autem quae diximus intervalla grandibus in 
fronte saxis effarciuntur. </p>
</div>
<div type="section" n="3">
<p>his conlocatis et coagmentatis 
alius insuper ordo additur, ut idem illud intervallum servetur,
 neque inter se contingant trabes, sed paribus intermissae
 spatiis singulae singulis saxis interiectis arte contineantur.
 </p>
</div>
<div type="section" n="4">
<p>sic deinceps omne opus contexitur, dum iusta 
muri altitudo expleatur. </p>
</div>
<div type="section" n="5">
<p>hoc cum in speciem varietatemque
 opus deforme non est alternis trabibus ac saxis, quae 
rectis lineis suos ordines servant, tum ad utilitatem et 
defensionem urbium summam habet opportunitatem, 
quod et ab incendio lapis et ab ariete materia defendit, 
quae perpetuis trabibus pedes quadragenos plerumque 
introrsus revincta neque perrumpi neque distrahi potest. </p>
</div>
</div>
<div type="chapter" n="24">
<div type="section" n="1">
<p rend="indent(2)">His tot rebus impedita oppugnatione milites, cum 
toto tempore luto—frigore et adsiduis imbribus—tardarentur,
 tamen continenti labore omnia haec superaverunt 
et diebus <hi rend="small-caps">xxv</hi> aggerem latum pedes <hi rend="small-caps">cccxxx</hi>, altum pedes 
<hi rend="small-caps">lxxx</hi> exstruxerunt. </p>
</div>
<div type="section" n="2">
<p>cum is murum hostium paene contingeret
 et Caesar ad opus consuetudine excubaret militesque
 hortaretur ne quod omnino tempus ab opere <pb/> 
intermitteretur, paulo ante tertiam vigiliam est animadversum
 fumare aggerem, quem cuniculo hostes succenderant
</p>
</div>
<div type="section" n="3">
<p>eodemque tempore toto muro clamore sublato
 duabus portis ab utroque latere turrium eruptio 
fiebat. </p>
</div>
<div type="section" n="4">
<p>alii faces atque aridam materiam de muro in aggerem
 eminus iaciebant, picem reliquasque res, quibus 
ignis excitari potest, fundebant, ut, quo primum occurreretur
 aut cui rei ferretur auxilium, vix ratio iniri posset.
 </p>
</div>
<div type="section" n="5">
<p>tamen quod instituto Caesaris duae semper legiones 
pro castris excubabant pluresque partitis temporibus 
erant in opere, celeriter factum est ut alii eruptionibus 
resisterent, alii turres reducerent aggeremque interscinderent,
 omnis vero ex castris multitudo ad restinguendum
 concurreret. </p>
</div>
</div>
<div type="chapter" n="25">
<div type="section" n="1">
<p rend="indent(2)">Cum in omnibus locis consumpta iam reliqua parte 
noctis pugnaretur semperque hostibus spes victoriae 
redintegraretur, eo magis quod deustos pluteos turrium 
videbant nec facile adire apertos ad auxiliandum animadvertebant,
 semperque ipsi recentes defessis succederent 
omnemque Galliae salutem in illo vestigio temporis positam
 arbitrarentur, accidit inspectantibus nobis, quod 
dignum memoria visum praetereundum non existimavimus.
 </p>
</div>
<div type="section" n="2">
<p>quidam ante portam oppidi Gallus, qui per manus 
sebi ac picis traditas glaebas in ignem e regione turris 
proiciebat, scorpione ab latere dextro traiectus exanimatusque
 concidit. </p>
</div>
<div type="section" n="3">
<p>hunc ex proximis unus iacentem 
transgressus eodem illo munere fungebatur. </p>
</div>
<div type="section" n="4">
<p>eadem ratione
 ictu scorpionis exanimato alteri successit tertius 
et tertio quartus, nec prius ille est a propugnatoribus <pb/> 
vacuus relictus locus quam restincto aggere atque omni 
ea parte submotis hostibus finis est pugnandi factus. </p>
</div>
</div>
<div type="chapter" n="26">
<div type="section" n="1">
<p rend="indent(2)">Omnia experti Galli, quod res nulla successerat, 
postero die consilium ceperunt ex oppido profugere, hortante
 et iubente Vercingetorige. </p>
</div>
<div type="section" n="2">
<p>id silentio noctis conati 
non magna iactura suorum sese effecturos sperabant, 
propterea quod neque longe ab oppido castra Vercingetorigis
 aberant et palus perpetua, quae intercedebat, 
Romanos ad insequendum tardabat. </p>
</div>
<div type="section" n="3">
<p>iamque haec facere 
noctu apparabant, cum matres familiae repente in publicum
 procurrerunt flentesque proiectae ad pedes suorum 
omnibus precibus petierunt ne se et communes liberos 
hostibus ad supplicium dederent, quas ad capiendam 
fugam naturae et virium infirmitas impediret. </p>
</div>
<div type="section" n="4">
<p>ubi eos in 
sententia perstare viderunt, quod plerumque in summo 
periculo timor misericordiam non recipit, conclamare et 
significare de fuga Romanis coeperunt. </p>
</div>
<div type="section" n="5">
<p>quo timore perterriti <pb/> 
 Galli, ne ab equitatu Romanorum viae praeoccuparentur,
 consilio destiterunt. </p>
</div>
</div>
<div type="chapter" n="27">
<div type="section" n="1">
<p rend="indent(2)">Postero die Caesar promota turri perfectisque 
operibus, quae facere instituerat, magno coorto imbri 
non inutilem hanc ad capiendum consilium tempestatem
 arbitratus, quod paulo incautius custodias in muro 
dispositas videbat, suos quoque languidius in opere versari
 iussit et quid fieri vellet ostendit,</p>
</div>
<div type="section" n="2">
<p> legionibusque 
intra vineas in occulto expeditis, cohortatus ut aliquando 
pro tantis laboribus fructum victoriae perciperent, iis qui 
primi murum ascendissent, praemia proposuit militibusque
 signum dedit. </p>
</div>
<div type="section" n="3">
<p>illi subito ex omnibus partibus evolaverunt
 murumque celeriter compleverunt. </p>
</div>
</div>
<div type="chapter" n="28">
<div type="section" n="1">
<p rend="indent(2)">Hostes re nova perterriti, muro turribusque deiecti
 in foro ac locis patentioribus cuneatim constiterunt 
hoc animo, ut, si qua ex parte obviam contra veniretur, 
acie instructa depugnarent. </p>
</div>
<div type="section" n="2">
<p>ubi neminem in aequum 
locum sese demittere, sed toto undique muro circumfundi
 viderunt, veriti, ne omnino spes fugae tolleretur, 
abiectis armis ultimas oppidi partes continenti impetu 
</p>
</div>
<div type="section" n="3">
<p>petiverunt, parsque ibi, cum angusto exitu portarum se 
ipsi premerent, a militibus, pars iam egressa portis ab 
equitibus est interfecta. </p>
</div>
<div type="section" n="4">
<p>nec fuit quisquam qui praedae <pb/> 
studeret. sic et Cenabensi caede et labore operis incitati 
non aetate confectis, non mulieribus, non infantibus pepercerunt.
 </p>
</div>
<div type="section" n="5">
<p>denique ex omni eo numero, qui fuit circiter 
milium <hi rend="small-caps">xl</hi>, vix <hi rend="small-caps">dccc</hi>, qui primo clamore audito se ex 
oppido eiecerant, incolumes ad Vercingetorigem pervenerunt.
 </p>
</div>
<div type="section" n="6">
<p>quos ille multa iam nocte silentio sic ex fuga 
excepit, veritus ne qua in castris ex eorum concursu et 
misericordia vulgi seditio oriretur, ut procul in via dispositis
 familiaribus suis principibusque civitatum disparandos
 deducendosque ad suos curaret, quae cuique 
civitati pars castrorum ab initio obvenerat. </p>
</div>
</div>
<div type="chapter" n="29">
<div type="section" n="1">
<p rend="indent(2)">Postero die concilio convocato consolatus cohortatusque
 est, ne se admodum animo demitterent neve 
perturbarentur incommodo. </p>
</div>
<div type="section" n="2">
<p>non virtute neque in acie 
vicisse Romanos, sed artificio quodam et scientia oppugnationis,
 cuius rei fuerint ipsi imperiti. </p>
</div>
<div type="section" n="3">
<p>errare, si qui in 
bello omnes secundos rerum proventus exspectent. </p>
</div>
<div type="section" n="4">
<p>sibi 
numquam placuisse Avaricum defendi, cuius rei testes 
ipsos haberet, sed factum imprudentia Biturigum et nimia
 obsequentia reliquorum, uti hoc incommodum acciperetur.
 </p>
</div>
<div type="section" n="5">
<p>id tamen se celeriter maioribus commodis sanaturum.
 </p>
</div>
<div type="section" n="6">
<p>nam quae ab reliquis Gallis civitates dissentirent, 
has sua diligentia adiuncturum atque unum consilium 
totius Galliae effecturum, cuius consensui ne orbis quidem <pb/> 
 terrarum possit obsistere; idque se prope iam effectum
 habere. </p>
</div>
<div type="section" n="7">
<p>interea aequum esse ab iis communis salutis
 causa impetrari, ut castra munire instituerent, quo 
facilius repentinos hostium impetus sustinere possent. </p>
</div>
</div>
<div type="chapter" n="30">
<div type="section" n="1">
<p rend="indent(2)">Fuit haec oratio non ingrata Gallis, et maxime 
quod ipse animo non defecerat tanto accepto incommodo 
neque in occultum abdiderat et conspectum multitudinis 
</p>
</div>
<div type="section" n="2">
<p>fugerat, plusque animo providere et praesentire existimabatur,
 quod re integra primo incendendum Avaricum, 
post deserendum censuerat. </p>
</div>
<div type="section" n="3">
<p>itaque ut reliquorum imperatorum
 res adversae auctoritatem minuunt, sic huius ex 
contrario dignitas incommodo accepto in dies augebatur. </p>
</div>
<div type="section" n="4">
<p>simul in spem veniebant eius adfirmatione de reliquis 
adiungendis civitatibus; primumque eo tempore Galli 
castra munire instituerunt, et sic erant animo consternati
 homines insueti laboris, ut omnia quae imperarentur
 sibi patienda et perferenda existimarent. </p>
</div>
</div>
<div type="chapter" n="31">
<div type="section" n="1">
<p rend="indent(2)">Nec minus quam est pollicitus Vercingetorix animo
 laborabat, ut reliquas civitates adiungeret, atque 
earum principes donis pollicitationibusque adliciebat. </p>
</div>
<div type="section" n="2">
<p>huic rei idoneos homines deligebat, quorum quisque <pb/> 
aut oratione subdola aut amicitia facillime capi posset. </p>
</div>
<div type="section" n="3">
<p>qui Avarico expugnato refugerant, armandos vestiendosque
 curat; </p>
</div>
<div type="section" n="4">
<p>simul ut deminutae copiae redintegrarentur, 
imperat certum numerum militum civitatibus, quem et 
quam ante diem in castra adduci velit, sagittariosque 
omnes, quorum erat permagnus in Gallia numerus, conquiri
 et ad se mitti iubet. his rebus celeriter id, quod Avarici
 deperierat, expletur. </p>
</div>
<div type="section" n="5">
<p>interim Teutomatus, Olloviconis 
filius, rex Nitiobrogum, cuius pater ab senatu nostro amicus
 erat appellatus, cum magno equitum suorum numero 
et quos ex Aquitania conduxerat ad eum pervenit. </p>
</div>
</div>
<div type="chapter" n="32">
<div type="section" n="1">
<p rend="indent(2)">Caesar Avarici complures dies commoratus summamque
 ibi copiam frumenti et reliqui commeatus nactus
 exercitum ex labore atque inopia refecit. </p>
</div>
<div type="section" n="2">
<p>iam prope 
hieme confecta, cum ipso anni tempore ad gerendum 
bellum vocaretur et ad hostem proficisci constituisset, 
sive eum ex paludibus silvisque elicere sive obsidione 
premere posset, legati ad eum principes Haeduorum 
veniunt oratum, ut maxime necessario tempore civitati 
subveniat; </p>
</div>
<div type="section" n="3">
<p>summo esse in periculo rem, quod, cum singuli
 magistratus antiquitus creari atque regiam potestatem
 annuam obtinere consuessent, duo magistratum gerant
 et se uterque eorum legibus creatum dicat. </p>
</div>
<div type="section" n="4">
<p>horum 
esse alterum Convictolitavem, florentem et inlustrem 
adulescentem, alterum Cotum, antiquissima familia natum <pb/> 
 atque ipsum hominem summae potentiae et magnae 
cognationis, cuius frater Valetiacus proximo anno eundem
 magistratum gesserit. </p>
</div>
<div type="section" n="5">
<p>civitatem esse omnem in 
armis; divisum senatum, divisum populum in suas cuiusque
 eorum clientelas. quodsi diutius alatur controversia, 
fore uti pars cum parte civitatis confligat; id ne accidat, 
positum in eius diligentia atque auctoritate. </p>
</div>
</div>
<div type="chapter" n="33">
<div type="section" n="1">
<p rend="indent(2)">Caesar etsi a bello atque hoste discedere detrimentosum
 esse existimabat, tamen non ignorans, quanta ex 
dissensionibus incommoda oriri consuessent, ne tanta et 
tam coniuncta populo Romano civitas, quam ipse semper
 aluisset omnibusque rebus ornasset, ad vim atque 
arma descenderet atque ea pars, quae minus sibi confideret,
</p>
</div>
<div type="section" n="2">
<p> auxilia a Vercingetorige arcesseret, huic rei praevertendum
 existimavit et, quod legibus Haeduorum iis, 
qui summum magistratum obtinerent, excedere ex finibus
 non liceret, ne quid de iure aut de legibus eorum deminuisse
 videretur, ipse in Haeduos proficisci statuit 
senatumque omnem et quos inter controversia esset ad 
se Decetiam evocavit. </p>
</div>
<div type="section" n="3">
<p>cum prope omnis civitas eo convenisset
 docereturque paucis clam convocatis alio loco, 
alio tempore atque oportuerit, fratrem a fratre renuntiatum,
 cum leges duos ex una familia vivo utroque non 
solum magistratus creari vetarent, sed etiam in senatu 
esse prohiberent, Cotum imperium deponere coegit, <pb/> </p>
</div>
<div type="section" n="4">
<p>Convictolitavem, qui per sacerdotes more civitatis intermissis
 magistratibus esset creatus, potestatem obtinere 
iussit. </p>
</div>
</div>
<div type="chapter" n="34">
<div type="section" n="1">
<p rend="indent(2)">Hoc decreto interposito cohortatus Haeduos, ut 
controversiarum ac dissensionis obliviscerentur atque 
omnibus omissis his rebus huic bello servirent eaque, quae 
meruissent, praemia ab se devicta Gallia exspectarent 
equitatumque omnem et peditum milia <hi rend="small-caps">x</hi> sibi celeriter 
mitterent, quae in praesidiis rei frumentariae causa disponeret,
 exercitum in duas partes divisit: </p>
</div>
<div type="section" n="2">
<p>quattuor legiones
 in Senones Parisiosque Labieno ducendas dedit, sex 
ipse in Arvernos ad oppidum Gergoviam secundum flumen
 Elaver duxit; equitatus partem illi attribuit, partem
 sibi reliquit. </p>
</div>
<div type="section" n="3">
<p>qua re cognita Vercingetorix omnibus 
interruptis eius fluminis pontibus ab altera fluminis parte 
iter facere coepit. </p>
</div>
</div>
<div type="chapter" n="35">
<div type="section" n="1">
<p rend="indent(2)">Cum uterque utrique esset exercitui in conspectu, 
fereque e regione castris castra poneret, dispositis exploratoribus,
 necubi effecto ponte Romani copias traducerent,
 erat in magnis Caesari difficultatibus res, ne maiorem
 aestatis partem flumine impediretur, quod non fere <pb/> </p>
</div>
<div type="section" n="2">
<p>ante autumnum Elaver vado transiri solet. itaque ne id 
accideret, silvestri loco castris positis e regione unius 
eorum pontium, quos Vercingetorix rescindendos curaverat,
 postero die cum duabus legionibus in occulto restitit;
 </p>
</div>
<div type="section" n="3">
<p>reliquas copias cum omnibus impedimentis, ut 
consueverat, misit, sic collocatis quibusdam cohortibus, 
uti numerus legionum constare videretur. </p>
</div>
<div type="section" n="4">
<p>his quam longissime
 possent progredi iussis, cum iam ex diei tempore
 coniecturam caperet in castra perventum, isdem 
sublicis, quarum pars inferior integra remanebat, pontem
 reficere coepit. </p>
</div>
<div type="section" n="5">
<p>celeriter effecto opere legionibusque
 traductis et loco castris idoneo delecto reliquas copias
 revocavit. </p>
</div>
<div type="section" n="6">
<p>Vercingetorix re cognita, ne contra suam voluntatem
 dimicare cogeretur, magnis itineribus antecessit. </p>
</div>
</div>
<div type="chapter" n="36">
<div type="section" n="1">
<p rend="indent(2)">Caesar ex eo loco quintis castris Gergoviam pervenit
 equestrique eo die proelio levi facto, perspecto 
urbis situ, quae posita in altissimo monte omnes aditus 
difficiles habebat, de oppugnatione desperavit, de obsessione
 non prius agendum constituit, quam rem frumentariam
 expedisset. </p>
</div>
<div type="section" n="2">
<p>at Vercingetorix, castris prope oppidum
 in monte positis, mediocribus circum se intervallis 
separatim singularum civitatum copias conlocaverat atque
 omnibus eius iugi collibus occupatis, qua despici 
</p>
</div>
<div type="section" n="3">
<p>poterat, horribilem speciem praebebat principesque earum <pb/> 
 civitatum, quos sibi ad consilium capiendum delegerat,
 prima luce cotidie ad se convenire iubebat, seu 
quid communicandum seu quid administrandum videretur,
</p>
</div>
<div type="section" n="4">
<p> neque ullum fere diem intermittebat, quin equestri 
proelio interiectis sagittariis, quid in quoque esset animi 
ac virtutis suorum, periclitaretur. </p>
</div>
<div type="section" n="5">
<p>erat e regione oppidi 
collis sub ipsis radicibus montis egregie munitus atque 
ex omni parte circumcisus; quem si tenerent nostri, et 
aquae magna parte et pabulatione libera prohibituri 
hostes videbantur. </p>
</div>
<div type="section" n="6">
<p>sed is locus praesidio ab his, non nimis 
firmo, tenebatur. </p>
</div>
<div type="section" n="7">
<p>tamen silentio noctis Caesar ex castris 
egressus, priusquam subsidio ex oppido veniri posset, 
deiecto praesidio potitus loco duas ibi legiones conlocavit 
fossamque duplicem duodenum pedum a maioribus castris
 ad minora perduxit, ut tuto ab repentino hostium 
incursu singuli commeare possent. </p>
</div>
</div>
<div type="chapter" n="37">
<div type="section" n="1">
<p rend="indent(2)">Dum haec ad Gergoviam geruntur, Convictolitavis 
Haeduus, cui magistratum adiudicatum a Caesare demonstravimus,
 sollicitatus ab Arvernis pecunia cum 
quibusdam adulescentibus conloquitur, quorum erat 
princeps Litaviccus atque eius fratres, amplissima familia
 nati adulescentes. </p>
</div>
<div type="section" n="2">
<p>cum his praemium communicat
 hortaturque ut se liberos et imperio natos memine- <pb/> </p>
</div>
<div type="section" n="3">
<p>rint. unam esse Haeduorum civitatem, quae certissimam 
Galliae victoriam distineat; eius auctoritate reliquas 
contineri; qua traducta locum consistendi Romanis in 
Gallia non fore. </p>
</div>
<div type="section" n="4">
<p>esse nonnullo se Caesaris beneficio adfectum,
 sic tamen, ut iustissimam apud eum causam obtinuerit;
 sed plus communi libertati tribuere. </p>
</div>
<div type="section" n="5">
<p>cur enim 
potius Haedui de suo iure et de legibus ad Caesarem disceptatorem
 quam Romani ad Haeduos veniant? </p>
</div>
<div type="section" n="6">
<p>celeriter
 adulescentibus et oratione magistratus et praemio 
deductis, cum se vel principes eius consilii fore profiterentur,
 ratio perficiendi quaerebatur, quod civitatem 
temere ad suscipiendum bellum adduci posse non confidebant.
 </p>
</div>
<div type="section" n="7">
<p>placuit, uti Litaviccus decem illis milibus, quae 
Caesari ad bellum mitterentur, praeficeretur atque ea 
ducenda curaret fratresque eius ad Caesarem praecurrerent.
 reliqua qua ratione agi placeat constituunt. </p>
</div>
</div>
<div type="chapter" n="38">
<div type="section" n="1">
<p rend="indent(2)">Litaviccus accepto exercitu cum milia passuum 
circiter <hi rend="small-caps">xxx</hi> a Gergovia abesset, convocatis subito militibus
 lacrimans 'quo proficiscimur,' inquit 'milites? </p>
</div>
<div type="section" n="2">
<p>omnis
 noster equitatus, omnis nobilitas interiit; principes 
civitatis, Eporedorix et Viridomarus, insimulati proditionis
 ab Romanis indicta causa interfecti sunt. </p>
</div>
<div type="section" n="3">
<p>haec 
ab his cognoscite, qui ex ipsa caede fugerunt; nam ego 
fratribus atque omnibus meis propinquis interfectis dolore
 prohibeor quae gesta sunt pronuntiare.</p>
</div>
<div type="section" n="4">
<p>' producuntur
 ii, quos ille edocuerat quae dici vellet, atque eadem, 
quae Litaviccus pronuntiaverat, multitudini exponunt: <pb/> </p>
</div>
<div type="section" n="5">
<p>omnes equites Haeduorum interfectos, quod conlocuti 
cum Arvernis dicerentur; ipsos se inter multitudinem 
militum occultasse atque ex media caede fugisse. </p>
</div>
<div type="section" n="6">
<p>conclamant
 Haedui et Litaviccum obsecrant, ut sibi consulat.
 'quasi vero' inquit ille 'consilii sit res ac non necesse
 sit nobis Gergoviam contendere et cum Arvernis 
nosmet coniungere. </p>
</div>
<div type="section" n="7">
<p>an dubitamus, quin nefario facinore 
admisso Romani iam ad nos interficiendos concurrant? </p>
</div>
<div type="section" n="8">
<p>proinde si quid in nobis animi est, persequamur eorum 
mortem, qui indignissime interierunt, atque hos latrones 
interficiamus.' ostendit cives Romanos, qui eius praesidii
 fiducia una ierant. </p>
</div>
<div type="section" n="9">
<p>continuo magnum numerum frumenti
 commeatusque diripit, ipsos crudeliter excruciatos
 interficit. </p>
</div>
<div type="section" n="10">
<p>nuntios tota civitate Haeduorum dimittit, in 
eodem mendacio de caede equitum et principum permanet;
 hortatur ut simili ratione atque ipse fecerit suas 
iniurias persequantur. </p>
</div>
</div>
<div type="chapter" n="39">
<div type="section" n="1">
<p rend="indent(2)">Eporedorix Haeduus, summo loco natus adulescens 
et summae domi potentiae, et una Viridomarus pari 
aetate et gratia, sed genere dispari, quem Caesar ab Diviciaco
 sibi traditum ex humili loco ad summam dignitatem
 perduxerat, in equitum numero convenerant nominatim
 ab eo evocati. </p>
</div>
<div type="section" n="2">
<p>his erat inter se de principatu 
contentio et in illa magistratuum controversia alter pro 
Convictolitavi, alter pro Coto summis opibus pugnaverat. <pb/> </p>
</div>
<div type="section" n="3">
<p>ex his Eporedorix cognito Litavicci consilio media fere 
nocte rem ad Caesarem defert; orat ne patiatur civitatem 
pravis adulescentium consiliis ab amicitia populi Romani 
deficere; quod futurum provideat, si se tot hominum 
milia cum hostibus coniunxerint, quorum salutem neque
 propinqui neglegere neque civitas levi momento 
aestimare posset. </p>
</div>
</div>
<div type="chapter" n="40">
<div type="section" n="1">
<p rend="indent(2)">Magna adfectus sollicitudine hoc nuntio Caesar, 
quod semper Haeduorum civitati praecipue indulserat, 
nulla interposita dubitatione legiones expeditas quattuor
 equitatumque omnem ex castris educit; </p>
</div>
<div type="section" n="2">
<p>nec fuit 
spatium tali tempore ad contrahenda castra, quod res 
posita in celeritate videbatur; C. Fabium legatum cum 
legionibus duabus castris praesidio relinquit. </p>
</div>
<div type="section" n="3">
<p>fratres 
Litavicci cum comprehendi iussisset, paulo ante reperit 
ad hostes fugisse. </p>
</div>
<div type="section" n="4">
<p>adhortatus milites ne necessario tempore
 itineris labore permoveantur, cupidissimis omnibus 
progressus milia passuum <hi rend="small-caps">xxv</hi> agmen Haeduorum conspicatur.
 immisso equitatu iter eorum moratur atque 
impedit interdicitque omnibus ne quemquam interficiant. </p>
</div>
<div type="section" n="5">
<p>Eporedorigem et Viridomarum, quos illi interfectos existimabant,
 inter equites versari suosque appellare iubet. </p>
</div>
<div type="section" n="6">
<p>his cognitis et Litavicci fraude perspecta Haedui manus 
tendere et deditionem significare et proiectis armis mortem
 deprecari incipiunt. </p>
</div>
<div type="section" n="7">
<p>Litaviccus cum suis clientibus, 
quibus more Gallorum nefas est etiam in extrema fortuna
 deserere patronos, Gergoviam perfugit. <pb/> </p>
</div>
</div>
<div type="chapter" n="41">
<div type="section" n="1">
<p rend="indent(2)">Caesar nuntiis ad civitatem Haeduorum missis, 
qui suo beneficio conservatos docerent quos iure belli 
interficere potuisset, tribusque horis noctis exercitui ad 
quietem datis castra ad Gergoviam movit. </p>
</div>
<div type="section" n="2">
<p>medio fere 
itinere equites a Fabio missi quanto res in periculo fuerit 
exponunt. summis copiis castra oppugnata demonstrant, 
cum crebro integri defessis succederent nostrosque adsiduo
 labore defatigarent, quibus propter magnitudinem 
castrorum perpetuo esset isdem in vallo permanendum. </p>
</div>
<div type="section" n="3">
<p>multitudine sagittarum atque omni genere telorum multos
 vulneratos; ad haec sustinenda magno usui fuisse 
tormenta. </p>
</div>
<div type="section" n="4">
<p>Fabium discessu eorum duabus relictis portis 
obstruere ceteras pluteosque vallo addere et se in posterum 
diem similem ad casum parare. </p>
</div>
<div type="section" n="5">
<p>his rebus cognitis Caesar
 summo studio militum ante ortum solis in castra pervenit.
 </p>
</div>
</div>
<div type="chapter" n="42">
<div type="section" n="1">
<p rend="indent(2)">Dum haec ad Gergoviam geruntur, Haedui primis 
nuntiis ab Litavicco acceptis nullum sibi ad cognoscendum
 spatium relinquunt. </p>
</div>
<div type="section" n="2">
<p>impellit alios avaritia, alios 
iracundia et temeritas—quae maxime illi hominum 
generi est innata—ut levem auditionem habeant pro re 
comperta. </p>
</div>
<div type="section" n="3">
<p>bona civium Romanorum diripiunt, caedes 
faciunt, in servitutem abstrahunt. </p>
</div>
<div type="section" n="4">
<p>adiuvat rem proclinatam
 Convictolitavis plebemque ad furorum impellit, 
ut facinore admisso ad sanitatem reverti pudeat. </p>
</div>
<div type="section" n="5">
<p>M. <pb/> 
Aristium tribunum militum iter ad legionem facientem 
fide data ex oppido Cavillono educunt; idem facere cogunt
 eos, qui negotiandi causa ibi constiterant. </p>
</div>
<div type="section" n="6">
<p>hos continuo
 &lt;in&gt; itinere adorti omnibus impedimentis exuunt; 
repugnantes diem noctemque obsident; multis utrimque 
interfectis maiorem multitudinem ad arma concitant. </p>
</div>
</div>
<div type="chapter" n="43">
<div type="section" n="1">
<p rend="indent(2)">Interim nuntio adlato omnes eorum milites in potestate
 Caesaris teneri, concurrunt ad Aristium, nihil 
publico factum consilio demonstrant; quaestionem de 
</p>
</div>
<div type="section" n="2">
<p>bonis direptis decernunt, Litavicci fratrumque bona 
publicant, legatos ad Caesarem sui purgandi gratia mittunt.
 </p>
</div>
<div type="section" n="3">
<p>haec faciunt recuperandorum suorum causa; sed 
contaminati facinore et capti compendio ex direptis 
bonis, quod ea res ad multos pertinebat, et timore poenae 
exterriti consilia clam de bello inire incipiunt civitatesque 
reliquas legationibus sollicitant. </p>
</div>
<div type="section" n="4">
<p>quae tametsi Caesar 
intellegebat, tamen quam mitissime potest legatos appellat;
 nihil se propter inscientiam levitatemque vulgi gravius
 de civitate iudicare neque de sua in Haeduos benevolentia
 deminuere. </p>
</div>
<div type="section" n="5">
<p>ipse maiorem Galliae motum exspectans,
 ne ab omnibus civitatibus circumsisteretur, 
consilia inibat, quemadmodum a Gergovia discederet ac 
</p>
</div>
<div type="section" n="6">
<p>rursus omnem exercitum contraheret, ne profectio nata 
a timore defectionis similisque fugae videretur. </p>
</div>
</div>
<div type="chapter" n="44">
<div type="section" n="1">
<p rend="indent(2)">Haec cogitanti accidere visa est facultas bene gerendae <pb/> 
 rei. nam cum in minora castra operis perspiciendi 
causa venisset, animadvertit collem qui ab hostibus 
tenebatur nudatum hominibus, qui superioribus diebus 
vix prae multitudine cerni poterat. </p>
</div>
<div type="section" n="2">
<p>admiratus quaerit ex 
perfugis causam, quorum magnus ad eum cotidie numerus
 confluebat. constabat inter omnes—</p>
</div>
<div type="section" n="3">
<p>quod iam ipse 
Caesar per exploratores cognoverat—dorsum esse eius iugi 
prope aequum, sed silvestre et angustum, qua esset aditus 
ad alteram oppidi partem; </p>
</div>
<div type="section" n="4">
<p>vehementer huic illos loco timere
 nec iam aliter sentire, uno colle ab Romanis occupato 
si alterum amisissent, quin paene circumvallati atque 
omni exitu et pabulatione interclusi viderentur; </p>
</div>
<div type="section" n="5">
<p>ad hunc 
muniendum locum omnes a Vercingetorige evocatos. </p>
</div>
</div>
<div type="chapter" n="45">
<div type="section" n="1">
<p rend="indent(2)">Hac re cognita Caesar mittit complures equitum 
turmas eodem media nocte; imperat his ut paulo tumultuosius
 omnibus locis pervagentur. </p>
</div>
<div type="section" n="2">
<p>prima luce magnum 
numerum impedimentorum ex castris mulorumque produci
 deque his stramenta detrahi mulionesque cum cassidibus <pb/> 
 equitum specie ac simulatione collibus circumvehi
 iubet. </p>
</div>
<div type="section" n="3">
<p>his paucos addit equites, qui latius ostentationis
 causa vagentur. longo circuitu easdem omnes iubet 
petere regiones. </p>
</div>
<div type="section" n="4">
<p>haec procul ex oppido videbantur, ut 
erat a Gergovia despectus in castra, neque tanto spatio 
certi quid esset explorari poterat. </p>
</div>
<div type="section" n="5">
<p>legionem unam eodem 
iugo mittit et paulum progressam inferiore constituit 
loco silvisque occultat. </p>
</div>
<div type="section" n="6">
<p>augetur Gallis suspicio atque omnes
 illo ad munitionem copiae traducuntur. </p>
</div>
<div type="section" n="7">
<p>vacua castra 
hostium Caesar conspicatus tectis insignibus suorum 
occultatisque signis militaribus raros milites, ne ex oppido
 animadverterentur, ex maioribus castris in minora 
traducit legatisque, quos singulis legionibus praefecerat, 
quid fieri velit, ostendit; </p>
</div>
<div type="section" n="8">
<p>in primis monet ut contineant 
milites, ne studio pugnandi aut spe praedae longius progrediantur;
 </p>
</div>
<div type="section" n="9">
<p>quid iniquitas loci habeat incommodi proponit;
 hoc una celeritate posse vitari; occasionis esse rem, 
non proelii. </p>
</div>
<div type="section" n="10">
<p>his rebus expositis signum dat et ab dextra 
parte alio ascensu eodem tempore Haeduos mittit. </p>
</div>
</div>
<div type="chapter" n="46">
<div type="section" n="1">
<p rend="indent(2)">Oppidi murus a planitie atque initio ascensus recta 
regione, si nullus amfractus intercederet, mille <hi rend="small-caps">cc</hi> passus 
aberat; </p>
</div>
<div type="section" n="2">
<p>quicquid huc circuitus ad molliendum clivum 
accesserit, id spatium itineris augebat. </p>
</div>
<div type="section" n="3">
<p>a medio fere colle <pb/> 
in longitudinem, ut natura montis ferebat, ex grandibus 
saxis sex pedum murum qui nostrum impetum tardaret, 
praeduxerant Galli atque inferiore omni spatio vacuo 
relicto superiorem partem collis usque ad murum oppidi 
densissimis castris compleverant. </p>
</div>
<div type="section" n="4">
<p>milites dato signo 
celeriter ad munitionem perveniunt eamque transgressi 
trinis castris potiuntur; </p>
</div>
<div type="section" n="5">
<p>ac tanta fuit in capiendis castris 
celeritas, ut Teutomatus, rex Nitiobrogum, subito in 
tabernaculo oppressus, ut meridie conquieverat, superiore
 corporis parte nuda vulnerato equo vix se ex manibus
 praedantium militum eriperet. </p>
</div>
</div>
<div type="chapter" n="47">
<div type="section" n="1">
<p rend="indent(2)">Consecutus id quod animo proposuerat Caesar receptui
 cani iussit legionique decimae, quacum erat, contionatus
 signa constituit. </p>
</div>
<div type="section" n="2">
<p>at reliquarum legionum milites 
non audito sono tubae, quod satis magna valles intercedebat,
 tamen a tribunis militum legatisque, ut erat a 
Caesare praeceptum, retinebantur; </p>
</div>
<div type="section" n="3">
<p>sed elati spe celeris 
victoriae et hostium fuga et superiorum temporum secundis
 proeliis nihil adeo arduum sibi existimabant, quod 
non virtute consequi possent, neque finem prius sequendi <pb/> 
fecerunt quam muro oppidi portisque adpropinquarunt. </p>
</div>
<div type="section" n="4">
<p>tum vero ex omnibus urbis partibus orto clamore, qui 
longius aberant, repentino tumultu perterriti, cum hostem
 intra portas esse existimarent, sese ex oppido eiecerunt.
 </p>
</div>
<div type="section" n="5">
<p>matres familiae de muro vestem argentumque 
iactabant et pectore nudo prominentes passis manibus 
obtestabantur Romanos, ut sibi parcerent neu, sicut 
Avarici fecissent, ne a mulieribus quidem atque infantibus
 abstinerent; </p>
</div>
<div type="section" n="6">
<p>nonnullae de muro per manus demissae 
sese militibus tradebant. </p>
</div>
<div type="section" n="7">
<p>L. Fabius centurio legionis <hi rend="small-caps">viii</hi>, 
quem inter suos eo die dixisse constabat excitari se Avaricensibus
 praemiis neque commissurum, ut prius quisquam
 murum ascenderet, tres suos nactus manipulares 
atque ab his sublevatus murum ascendit, eos ipse rursus 
singulos exceptans in murum extulit. </p>
</div>
</div>
<div type="chapter" n="48">
<div type="section" n="1">
<p rend="indent(2)">Interim ii qui ad alteram partem oppidi, ut supra 
demonstravimus, munitionis causa convenerant, primo 
exaudito clamore, inde etiam crebris nuntiis incitati oppidum
 ab Romanis teneri, praemissis equitibus magno 
cursu eo contenderunt. </p>
</div>
<div type="section" n="2">
<p>eorum ut quisque primus venerat,
 sub muro consistebat suorumque pugnantium numerum
 augebat. </p>
</div>
<div type="section" n="3">
<p>quorum cum magna multitudo convenisset, 
matres familiae quae paulo ante Romanis de muro manus 
tendebant, suos obtestari et more Gallico passum capillum <pb/> 
 ostentare liberosque in conspectum proferre coeperunt.
 </p>
</div>
<div type="section" n="4">
<p>erat Romanis nec loco nec numero aequa contentio;
 simul et cursu et spatio pugnae defatigati non facile 
recentes atque integros sustinebant. </p>
</div>
</div>
<div type="chapter" n="49">
<div type="section" n="1">
<p rend="indent(2)">Caesar cum iniquo loco pugnari hostiumque augeri 
copias videret, praemetuens suis ad T. Sextium legatum, 
quem minoribus castris praesidio reliquerat, misit, ut 
cohortes ex castris celeriter educeret et sub infimo colle 
</p>
</div>
<div type="section" n="2">
<p>ab dextro latere hostium constitueret, ut, si nostros loco 
depulsos vidisset, quominus libere hostes insequerentur 
terreret. </p>
</div>
<div type="section" n="3">
<p>ipse paulum ex eo loco cum legione progressus, 
ubi constiterat, eventum pugnae exspectabat. </p>
</div>
</div>
<div type="chapter" n="50">
<div type="section" n="1">
<p rend="indent(2)">Cum acerrime comminus pugnaretur, hostes loco 
et numero, nostri virtute confiderent, subito sunt Haedui
 visi ab latere nostris aperto, quos Caesar ab dextra 
parte alio ascensu manus distinendae causa miserat. </p>
</div>
<div type="section" n="2">
<p>hi 
similitudine armorum vehementer nostros perterruerunt, 
ac tametsi dextris umeris exsertis animadvertebantur, 
quod insigne pactum esse consuerat, tamen id ipsum sui 
fallendi causa milites ab hostibus factum existimabant. </p>
</div>
<div type="section" n="3">
<p>eodem tempore L. Fabius centurio quique una murum 
ascenderant, circumventi atque interfecti de muro praecipitabantur.
 </p>
</div>
<div type="section" n="4">
<p>M. Petronius, eiusdem legionis centurio, 
cum portas excidere conatus esset, a multitudine oppressus <pb/> 
 ac sibi desperans multis iam vulneribus acceptis, 
manipularibus suis, qui illum erant secuti 'quoniam' 
inquit 'me una vobiscum servare non possum, vestrae 
quidem certe vitae prospiciam, quos cupiditate gloriae 
adductus in periculum deduxi. </p>
</div>
<div type="section" n="5">
<p>vos data facultate vobis 
consulite.' simul in medios hostes inrupit duobusque 
interfectis reliquos a porta paulum submovit. </p>
</div>
<div type="section" n="6">
<p>conantibus 
auxiliari suis 'frustra' inquit 'meae vitae subvenire conamini,
 quem iam sanguis viresque deficiunt. proinde abite, 
dum est facultas, vosque ad legionem recipite.' ita pugnans
 post paulo concidit ac suis saluti fuit. </p>
</div>
</div>
<div type="chapter" n="51">
<div type="section" n="1">
<p rend="indent(2)">Nostri cum undique premerentur, sex et quadraginta
 centurionibus amissis deiecti sunt loco. sed intolerantius
 Gallos insequentes legio decima tardavit, quae 
pro subsidio paulo aequiore loco constiterat. </p>
</div>
<div type="section" n="2">
<p>hanc rursus 
<hi rend="small-caps">xiii</hi>. legionis cohortes exceperunt, quae ex castris minoribus
 eductae cum T. Sextio legato locum ceperant superiorem.
 </p>
</div>
<div type="section" n="3">
<p>legiones ubi primum planitiem attigerunt, infestis
 contra hostem signis constiterunt. </p>
</div>
<div type="section" n="4">
<p>Vercingetorix 
ab radicibus collis suos intra munitiones reduxit. eo die 
milites sunt paulo minus septingenti desiderati. </p>
</div>
</div>
<div type="chapter" n="52">
<div type="section" n="1">
<p rend="indent(2)">Postero die Caesar contione advocata temeritatem 
militum cupiditatemque reprehendit, quod sibi ipsi iudicavissent,
 quo procedendum aut quid agendum videretur,
 neque signo recipiendi dato constitissent neque 
a tribunis militum legatisque retineri potuissent. </p>
</div>
<div type="section" n="2">
<p>exposuit
 quid iniquitas loci posset, quod ipse ad Avaricum <pb/> 
sensisset, cum sine duce et sine equitatu deprehensis 
hostibus exploratam victoriam dimisisset, ne parvum 
modo detrimentum in contentione propter iniquitatem 
loci accideret. </p>
</div>
<div type="section" n="3">
<p>quantopere eorum animi magnitudinem 
admiraretur, quos non castrorum munitiones, non altitudo
 montis, non murus oppidi tardare potuisset, tantopere
 licentiam arrogantiamque reprehendere, quod plus 
se quam imperatorem de victoria atque exitu rerum sentire
 existimarent; </p>
</div>
<div type="section" n="4">
<p>non minus se in milite modestiam et 
continentiam quam virtutem atque animi magnitudinem 
desiderare. </p>
</div>
</div>
<div type="chapter" n="53">
<div type="section" n="1">
<p rend="indent(2)">Hac habita contione et ad extremam orationem confirmatis
 militibus, ne ob hanc causam animo permoverentur
 neu, quod iniquitas loci attulisset, id virtuti hostium 
tribuerent, eadem de profectione cogitans, quae ante 
senserat, legiones ex castris eduxit aciemque idoneo loco 
constituit. </p>
</div>
<div type="section" n="2">
<p>cum Vercingetorix nihilo minus &lt;intra munitiones
 remaneret neque&gt; in aequum locum descenderet, 
levi facto equestri proelio, atque eo secundo, in castra <pb/> </p>
</div>
<div type="section" n="3">
<p>exercitum reduxit. cum hoc idem postero die fecisset, 
satis ad Gallicam ostentationem minuendam militumque 
animos confirmandos factum existimans in Haeduos 
movit castra. </p>
</div>
<div type="section" n="4">
<p>ne tum quidem insecutis hostibus tertio 
die ad flumen Elaver pontes reficit eoque exercitum 
traducit. </p>
</div>
</div>
<div type="chapter" n="54">
<div type="section" n="1">
<p rend="indent(2)">Ibi a Viridomaro atque Eporedorige Haeduis appellatus
 discit cum omni equitatu Litaviccum ad sollicitandos
 Haeduos profectum; opus esse ipsos antecedere 
ad confirmandam civitatem. </p>
</div>
<div type="section" n="2">
<p>etsi multis iam rebus Haeduorum
 perfidiam Caesar perspectam habebat atque horum
 discessu admaturari defectionem civitatis existimabat,
 tamen eos retinendos non censuit, ne aut inferre 
iniuriam videretur aut daret aliquam timoris suspicionem. </p>
</div>
<div type="section" n="3">
<p>discedentibus his breviter sua in Haeduos merita exposuit, 
quos et quam humiles accepisset, compulsos in oppida, <pb/> 
multatos agris, omnibus ereptis sociis, imposito stipendio, 
</p>
</div>
<div type="section" n="4">
<p>obsidibus summa cum contumelia extortis, et quam in 
fortunam quamque in amplitudinem deduxisset, ut non 
solum in pristinum statum redissent, sed omnium temporum
 dignitatem et gratiam antecessisse viderentur. 
his datis mandatis eos ab se dimisit. </p>
</div>
</div>
<div type="chapter" n="55">
<div type="section" n="1">
<p rend="indent(2)">Noviodunum erat oppidum Haeduorum ad ripas 
Ligeris opportuno loco positum. </p>
</div>
<div type="section" n="2">
<p>huc Caesar omnes obsides
 Galliae, frumentum, pecuniam publicam, suorum 
atque exercitus impedimentorum magnam partem contulerat;
 </p>
</div>
<div type="section" n="3">
<p>huc magnum numerum equorum huius belli 
causa in Italia atque Hispania coemptum miserat. </p>
</div>
<div type="section" n="4">
<p>eo 
cum Eporedorix Viridomarusque venissent et de statu 
civitatis cognovissent, Litaviccum Bibracte ab Haeduis 
receptum—quod est oppidum apud eos maximae auctoritatis—,
 Convictolitavem magistratum magnamque 
partem senatus ad eum convenisse, legatos ad Vercingetorigem
 de pace et de amicitia concilianda publice missos, 
non praetermittendum instans tantum commodum ex- <pb/> </p>
</div>
<div type="section" n="5">
<p>istimaverunt. itaque interfectis Novioduni custodibus 
quique eo negotiandi aut itineris causa convenerant, 
</p>
</div>
<div type="section" n="6">
<p>pecuniam atque equos inter se partiti sunt, obsides civitatum
 Bibracte ad magistratum deducendos curaverunt, 
</p>
</div>
<div type="section" n="7">
<p>oppidum, quod ab se teneri non posse iudicabant, ne cui 
</p>
</div>
<div type="section" n="8">
<p>esset usui Romanis, incenderunt, frumenti quod subito 
potuerunt navibus avexerunt, reliquum flumine atque 
incendio corruperunt. </p>
</div>
<div type="section" n="9">
<p>ipsi ex finitimis regionibus copias 
cogere, praesidia custodiasque ad ripas Ligeris disponere 
equitatumque omnibus locis iniciendi timoris causa 
ostentare coeperunt, si ab re frumentaria Romanos excludere
 †aut adductos inopia ex provincia expellere† 
possent. </p>
</div>
<div type="section" n="10">
<p>quam ad spem multum eos adiuvabat, quod 
Liger ex nivibus creverat, ut omnino vado non posse transiri
 videretur. </p>
</div>
</div>
<div type="chapter" n="56">
<div type="section" n="1">
<p rend="indent(2)">Quibus rebus cognitis Caesar maturandum sibi 
censuit, si esset in perficiendis pontibus periclitandum, 
ut prius, quam essent maiores eo coactae copiae, dimicaret.
 </p>
</div>
<div type="section" n="2">
<p>nam ut commutato consilio iter in provinciam 
converteret, ut metu quidam necessario faciundum existimabant,
 cum infamia atque indignitas rei et oppositus <pb/> 
 mons Cebenna viarumque difficultas impediebat, tum 
maxime quod abiuncto Labieno atque iis legionibus, quas 
una miserat, vehementer timebat. </p>
</div>
<div type="section" n="3">
<p>itaque admodum magnis
 diurnis nocturnisque itineribus confectis contra omnium
</p>
</div>
<div type="section" n="4">
<p>opinionem ad Ligerim venit vadoque per equites invento
 pro rei necessitate opportuno, ut bracchia modo 
atque umeri ad sustinenda arma liberi ab aqua esse possent,
 disposito equitatu, qui vim fluminis refringeret, atque
 hostibus primo aspectu perturbatis,</p>
</div>
<div type="section" n="5">
<p> incolumem exercitum
 traduxit frumentumque in agris et pecoris copiam 
nactus repleto his rebus exercitu iter in Senones facere 
instituit. </p>
</div>
</div>
<div type="chapter" n="57">
<div type="section" n="1">
<p rend="indent(2)">Dum haec apud Caesarem geruntur, Labienus eo 
supplemento, quod nuper ex Italia venerat, relicto Agedinci,
 ut esset impedimentis praesidio, cum quattuor 
legionibus Luteciam proficiscitur. id est oppidum Parisiorum,
 positum in insula fluminis Sequanae. </p>
</div>
<div type="section" n="2">
<p>cuius 
adventu ab hostibus cognito magnae ex finitimis civitatibus
 copiae convenerunt. </p>
</div>
<div type="section" n="3">
<p>summa imperii traditur 
Camulogeno Aulerco, qui prope confectus aetate tamen 
propter singularem scientiam rei militaris ad eum est 
honorem evocatus. </p>
</div>
<div type="section" n="4">
<p>is cum animadvertisset perpetuam 
esse paludem, quae influeret in Sequanam atque illum 
omnem locum magnopere impediret, hic consedit nostrosque
 transitu prohibere instituit. </p>
</div>
</div>
<div type="chapter" n="58">
<div type="section" n="1">
<p rend="indent(2)">Labienus primo vineas agere, cratibus atque aggere <pb/> </p>
</div>
<div type="section" n="2">
<p>paludem explere atque iter munire conabatur. postquam 
id difficilius confici animadvertit, silentio e castris tertia 
vigilia egressus eodem, quo venerat, itinere Metlosedum 
pervenit. </p>
</div>
<div type="section" n="3">
<p>id est oppidum Senonum in insula Sequanae 
positum, ut paulo ante de Lutecia diximus. </p>
</div>
<div type="section" n="4">
<p>deprehensis 
navibus circiter quinquaginta celeriterque coniunctis 
atque eo militibus iniectis et rei novitate perterritis oppidanis,
 quorum magna pars erat ad bellum evocata, sine 
contentione oppido potitur. </p>
</div>
<div type="section" n="5">
<p>refecto ponte, quem superioribus
 diebus hostes resciderant, exercitum traducit 
et secundo flumine ad Luteciam iter facere coepit. </p>
</div>
<div type="section" n="6">
<p>hostes 
re cognita ab iis, qui Metlosedo fugerant, Luteciam 
incendi pontesque eius oppidi rescindi iubent; ipsi profecti
 a palude in ripa Sequanae e regione Luteciae contra 
Labieni castra considunt. </p>
</div>
</div>
<div type="chapter" n="59">
<div type="section" n="1">
<p rend="indent(2)">Iam Caesar a Gergovia discessisse audiebatur, iam 
de Haeduorum defectione et secundo Galliae motu rumores
 adferebantur, Gallique in conloquiis interclusum 
itinere et Ligeri Caesarem inopia frumenti coactum in 
provinciam contendisse confirmabant. </p>
</div>
<div type="section" n="2">
<p>Bellovaci autem 
defectione Haeduorum cognita, qui iam ante erant per 
se infideles, manus cogere atque aperte bellum parare <pb/> </p>
</div>
<div type="section" n="3">
<p>coeperunt. tum Labienus tanta rerum commutatione 
longe aliud sibi capiendum consilium, atque antea senserat,
</p>
</div>
<div type="section" n="4">
<p> intellegebat neque iam, ut aliquid adquireret 
proelioque hostes lacesseret, sed ut incolumem exercitum 
Agedincum reduceret, cogitabat. </p>
</div>
<div type="section" n="5">
<p>namque altera ex parte 
Bellovaci, quae civitas in Gallia maximam habet opinionem
 virtutis, instabant, alteram Camulogenus parato 
atque instructo exercitu tenebat: tum legiones a praesidio
 atque impedimentis interclusas maximum flumen 
distinebat. </p>
</div>
<div type="section" n="6">
<p>tantis subito difficultatibus obiectis ab animi 
virtute auxilium petendum videbat. </p>
</div>
</div>
<div type="chapter" n="60">
<div type="section" n="1">
<p rend="indent(2)">Itaque sub vesperum consilio convocato cohortatus,
 ut ea, quae imperasset, diligenter industrieque administrarent,
 naves, quas Metlosedo deduxerat, singulas 
equitibus Romanis attribuit et prima confecta vigilia <hi rend="small-caps">iiii</hi> 
milia passuum secundo flumine silentio progredi ibique 
se exspectari iubet. </p>
</div>
<div type="section" n="2">
<p>quinque cohortes, quas minime firmas
 ad dimicandum esse existimabat, castris praesidio 
relinquit; </p>
</div>
<div type="section" n="3">
<p>quinque eiusdem legionis reliquas de media 
nocte cum omnibus impedimentis adverso flumine magno 
tumultu proficisci imperat. </p>
</div>
<div type="section" n="4">
<p>conquirit etiam lintres; has 
magno sonitu remorum incitatas in eandem partem mittit.
 ipse post paulo silentio egressus cum tribus legionibus 
eum locum petit, quo naves appelli iusserat. </p>
</div>
</div>
<div type="chapter" n="61">
<div type="section" n="1">
<p rend="indent(2)">Eo cum esset ventum, exploratores hostium, ut omni <pb/> 
fluminis parte erant dispositi, inopinantes, quod magna 
subito erat coorta tempestas, a nostris opprimuntur; </p>
</div>
<div type="section" n="2">
<p>exercitus equitatusque equitibus Romanis administrantibus,
 quos ei negotio praefecerat, celeriter transmittitur. </p>
</div>
<div type="section" n="3">
<p>uno fere tempore sub lucem hostibus nuntiatur in castris 
Romanorum praeter consuetudinem tumultuari et magnum
 ire agmen adverso flumine sonitumque remorum 
in eadem parte exaudiri et paulo infra milites navibus 
transportari. </p>
</div>
<div type="section" n="4">
<p>quibus rebus auditis, quod existimabant 
tribus locis transire legiones atque omnes perturbatos 
defectione Haeduorum fugam parare, suas quoque copias
 in tres partes distribuerunt. </p>
</div>
<div type="section" n="5">
<p>nam praesidio e regione 
castrorum relicto et parva manu Metlosedum versus missa,
 quae tantum progrederetur, quantum naves processissent,
 reliquas copias contra Labienum duxerunt. </p>
</div>
</div>
<div type="chapter" n="62">
<div type="section" n="1">
<p rend="indent(2)">Prima luce et nostri omnes erant transportati et 
hostium acies cernebatur. </p>
</div>
<div type="section" n="2">
<p>Labienus milites cohortatus, 
ut suae pristinae virtutis et tot secundissimorum proeliorum
 memoriam retinerent atque ipsum Caesarem, 
cuius ductu saepe numero hostes superassent, praesentem 
adesse existimarent, dat signum proelii. </p>
</div>
<div type="section" n="3">
<p>primo concursu 
ab dextro cornu, ubi septima legio constiterat, hostes 
pelluntur atque in fugam coniciuntur; </p>
</div>
<div type="section" n="4">
<p>ab sinistro, quem 
locum duodecima legio tenebat, cum primi ordines hostium
 transfixi pilis concidissent, tamen acerrime reliqui <pb/> </p>
</div>
<div type="section" n="5">
<p>resistebant nec dabat suspicionem fugae quisquam. ipse 
dux hostium Camulogenus suis aderat atque eos cohortabatur.
 </p>
</div>
<div type="section" n="6">
<p>at incerto etiamnunc exitu victoriae, cum septimae
 legionis tribunis esset nuntiatum, quae in sinistro 
cornu gererentur, post tergum hostium legionem ostenderunt
 signaque intulerunt. </p>
</div>
<div type="section" n="7">
<p>ne eo quidem tempore quisquam
 loco cessit, sed circumventi omnes interfectique 
sunt. </p>
</div>
<div type="section" n="8">
<p>eandem fortunam tulit Camulogenus. at ii, qui 
praesidio contra castra Labieni erant relicti, cum proelium
 commissum audissent, subsidio suis ierunt collemque
 ceperunt; neque nostrorum militum victorum impetum
 sustinere potuerunt. </p>
</div>
<div type="section" n="9">
<p>sic cum suis fugientibus permixti,
 quos non silvae montesque texerunt, ab equitatu 
sunt interfecti. </p>
</div>
<div type="section" n="10">
<p>hoc negotio confecto Labienus revertitur 
Agedincum, ubi impedimenta totius exercitus relicta 
erant; inde die <hi rend="small-caps">iii</hi>. cum omnibus copiis ad Caesarem pervenit.
 </p>
</div>
</div>
<div type="chapter" n="63">
<div type="section" n="1">
<p rend="indent(2)">Defectione Haeduorum cognita bellum augetur. </p>
</div>
<div type="section" n="2">
<p>legationes in omnes partes circummittuntur; quantum 
gratia, auctoritate, pecunia valent, ad sollicitandas civitates
 nituntur; </p>
</div>
<div type="section" n="3">
<p>nacti obsides, quos Caesar apud eos deposuerat,
 horum supplicio dubitantes territant. </p>
</div>
<div type="section" n="4">
<p>petunt a <pb/> 
Vercingetorige Haedui, ut ad se veniat rationesque belli 
gerendi communicet; re impetrata contendunt, ut ipsis 
summa imperii tradatur. </p>
</div>
<div type="section" n="5">
<p>re in controversiam deducta 
totius Galliae concilium Bibracte indicitur. conveniunt 
undique frequentes. </p>
</div>
<div type="section" n="6">
<p>multitudinis suffragiis res permittitur;
 ad unum omnes Vercingetorigem probant imperatorem.
 </p>
</div>
<div type="section" n="7">
<p>ab hoc concilio Remi, Lingones, Treveri afuerunt, 
illi quod amicitiam Romanorum sequebantur, Treveri 
quod aberant longius et a Germanis premebantur, quae 
fuit causa quare toto abessent bello et neutris auxilia 
mitterent. </p>
</div>
<div type="section" n="8">
<p>magno dolore Haedui ferunt se deiectos principatu,
 queruntur fortunae commutationem et Caesaris 
in se indulgentiam requirunt neque tamen suscepto bello 
suum consilium ab reliquis separare audent. </p>
</div>
<div type="section" n="9">
<p>inviti summae
 spei adulescentes Eporedorix et Viridomarus Vercingetorigi
 parent. </p>
</div>
</div>
<div type="chapter" n="64">
<div type="section" n="1">
<p rend="indent(2)">Ille imperat †reliquis civitatibus obsides; denique 
ei rei constituit diem; huc† omnes equites, <hi rend="small-caps">xv</hi> milia 
numero, celeriter convenire iubet. </p>
</div>
<div type="section" n="2">
<p>peditatu quem antea 
habuerit se fore contentum dicit neque fortunam temptaturum
 aut acie dimicaturum, sed quoniam abundet 
equitatu, perfacile esse factu frumentationibus pabulationibusque
 Romanos prohibere; </p>
</div>
<div type="section" n="3">
<p>aequo modo animo <pb/> 
sua ipsi frumenta corrumpant aedificiaque incendant, 
qua rei familiaris iactura perpetuum imperium libertatemque
 se consequi videant. </p>
</div>
<div type="section" n="4">
<p>his constitutis rebus Haeduis
 Segusiavisque, qui sunt finitimi provinciae, decem 
milia peditum imperat; huc addit equites octingentos. </p>
</div>
<div type="section" n="5">
<p>his praeficit fratrem Eporedorigis bellumque inferre Allobrogibus
 iubet. </p>
</div>
<div type="section" n="6">
<p>altera ex parte Gabalos proximosque 
pagos Arvernorum in Helvios, item Rutenos Cadurcosque
 ad fines Volcarum Arecomicorum depopulandos 
mittit. </p>
</div>
<div type="section" n="7">
<p>nihilo minus clandestinis nuntiis legationibusque
 Allobroges sollicitat, quorum mentes nondum a superiore
 bello resedisse sperabat. </p>
</div>
<div type="section" n="8">
<p>horum principibus pecunias,
 civitati autem imperium totius provinciae pollicetur. </p>
</div>
</div>
<div type="chapter" n="65">
<div type="section" n="1">
<p rend="indent(2)">Ad hos omnes casus provisa erant praesidia cohortium
 duarum et viginti, quae ex ipsa coacta provincia 
ab L. Caesare legato ad omnes partes opponebantur. </p>
</div>
<div type="section" n="2">
<p>Helvii sua sponte cum finitimis proelio congressi pelluntur
 et C. Valerio Domnotauro, Caburi filio, principe civitatis,
 compluribusque aliis interfectis intra oppida murosque
 compelluntur. </p>
</div>
<div type="section" n="3">
<p>Allobroges crebris ad Rhodanum dispositis
 praesidiis magna cum cura et diligentia suos fines 
tuentur. </p>
</div>
<div type="section" n="4">
<p>Caesar quod hostes equitatu superiores esse 
intellegebat et interclusis omnibus itineribus nulla re ex <pb/> 
provincia atque Italia sublevari poterat, trans Rhenum 
in Germaniam mittit ad eas civitates, quas superioribus 
annis pacaverat, equitesque ab his arcessit et levis armaturae
 pedites qui inter eos proeliari consuerant. </p>
</div>
<div type="section" n="5">
<p>eorum 
adventu, quod minus idoneis equis utebantur, a tribunis 
militum reliquisque equitibus Romanis atque evocatis 
equos sumit Germanisque distribuit. </p>
</div>
</div>
<div type="chapter" n="66">
<div type="section" n="1">
<p rend="indent(2)">Interea dum haec geruntur, hostium copiae ex Arvernis
 equitesque qui toti Galliae erant imperati conveniunt.
 </p>
</div>
<div type="section" n="2">
<p>magno horum coacto numero, cum Caesar in 
Sequanos per extremos Lingonum fines iter faceret, quo 
facilius subsidium provinciae ferre posset, circiter milia 
passuum <hi rend="small-caps">x</hi> ab Romanis trinis castris Vercingetorix consedit
</p>
</div>
<div type="section" n="3">
<p>convocatisque ad concilium praefectis equitum venisse 
tempus victoriae demonstrat; fugere in provinciam Romanos
 Galliaque excedere. </p>
</div>
<div type="section" n="4">
<p>id sibi ad praesentem obtinendam
 libertatem satis esse; ad reliqui temporis pacem 
atque otium parum profici; maioribus enim coactis copiis 
reversuros neque finem bellandi facturos. proinde agmine 
impeditos adoriantur. </p>
</div>
<div type="section" n="5">
<p>si pedites suis auxilium ferant atque 
in eo morentur, iter confici non posse; si—id quod magis 
futurum confidat—relictis impedimentis suae saluti consulant, <pb/> 
 et usu rerum necessariarum et dignitate spoliatum
 iri. </p>
</div>
<div type="section" n="6">
<p>nam de equitibus hostium, quin nemo eorum 
progredi modo extra agmen audeat, ne ipsos quidem debere
 dubitare. id quo maiore faciant animo, copias se omnes
 pro castris habiturum et terrori hostibus futurum. </p>
</div>
<div type="section" n="7">
<p>conclamant equites sanctissimo iure iurando confirmari 
oportere, ne tecto recipiatur, ne ad liberos, ad parentes, 
ad uxorem aditum habeat, qui non bis per agmen hostium 
perequitarit. </p>
</div>
</div>
<div type="chapter" n="67">
<div type="section" n="1">
<p rend="indent(2)">Probata re atque omnibus iure iurando adactis postero
 die in tres partes distributo equitatu duae se acies ab 
duobus lateribus ostendunt, una a primo agmine iter impedire
 coepit. </p>
</div>
<div type="section" n="2">
<p>qua re nuntiata Caesar suum quoque equitatum
 tripertito divisum contra hostem ire iubet. pugnatur
 una omnibus in partibus. </p>
</div>
<div type="section" n="3">
<p>consistit agmen; impedimenta
 intra legiones recipiuntur. </p>
</div>
<div type="section" n="4">
<p>si qua in parte nostri 
laborare aut gravius premi videbantur, eo signa inferri 
Caesar aciemque converti iubebat; quae res et hostes ad 
insequendum tardabat et nostros spe auxilii confirmabat. </p>
</div>
<div type="section" n="5">
<p>tandem Germani ab dextro latere summum iugum nacti 
hostes loco depellunt, fugientes usque ad flumen, ubi 
Vercingetorix cum pedestribus copiis consederat, persequuntur
 compluresque interficiunt. </p>
</div>
<div type="section" n="6">
<p>qua re animadversa 
reliqui ne circumvenirentur veriti se fugae mandant. omnibus
 locis fit caedes. </p>
</div>
<div type="section" n="7">
<p>tres nobilissimi Haedui capti ad <pb/> 
Caesarem perducuntur: Cotus praefectus equitum qui 
controversiam cum Convictolitavi proximis comitiis habuerat,
 et Cavarillus, qui post defectionem Litavicci 
pedestribus copiis praefuerat, et Eporedorix, quo duce 
ante adventum Caesaris Haedui cum Sequanis bello contenderant.
 </p>
</div>
</div>
<div type="chapter" n="68">
<div type="section" n="1">
<p rend="indent(2)">Fugato omni equitatu Vercingetorix copias suas, 
ut pro castris conlocaverat, reduxit protinusque Alesiam, 
quod est oppidum Mandubiorum, iter facere coepit celeriterque
 impedimenta ex castris educi et se subsequi 
iussit. </p>
</div>
<div type="section" n="2">
<p>Caesar impedimentis in proximum collem deductis,
 duabus legionibus praesidio relictis secutus, quantum
 diei tempus est passum, circiter tribus milibus 
hostium ex novissimo agmine interfectis altero die ad 
Alesiam castra fecit. </p>
</div>
<div type="section" n="3">
<p>perspecto urbis situ perterritisque 
hostibus, quod equitatu, qua maxime parte exercitus 
confidebant, erant pulsi, adhortatus ad laborem milites 
circumvallare instituit. </p>
</div>
</div>
<div type="chapter" n="69">
<div type="section" n="1">
<p rend="indent(2)">Ipsum erat oppidum Alesia in colle summo admodum
 edito loco, ut nisi obsidione expugnari non posse <pb/> </p>
</div>
<div type="section" n="2">
<p>videretur. cuius collis radices duo duabus ex partibus 
flumina subluebant. </p>
</div>
<div type="section" n="3">
<p>ante oppidum planities circiter milia 
passuum <hi rend="small-caps">iii</hi> in longitudinem patebat; </p>
</div>
<div type="section" n="4">
<p>reliquis ex omnibus
 partibus colles mediocri interiecto spatio pari altitudinis
 fastigio oppidum cingebant. </p>
</div>
<div type="section" n="5">
<p>sub muro quae pars 
collis ad orientem solem spectabat, hunc omnem locum 
copiae Gallorum compleverant fossamque et maceriam 
sex in altitudinem pedum praeduxerant. </p>
</div>
<div type="section" n="6">
<p>eius munitionis 
quae ab Romanis instituebatur circuitus <hi rend="small-caps">x</hi> milia passuum
 tenebat. </p>
</div>
<div type="section" n="7">
<p>castra opportunis locis erant posita itemque
 castella <hi rend="small-caps">xxiii</hi> facta, quibus in castellis interdiu stationes
 ponebantur, ne qua subito eruptio fieret; haec eadem 
noctu excubitoribus ac firmis praesidiis tenebantur. </p>
</div>
</div>
<div type="chapter" n="70">
<div type="section" n="1">
<p rend="indent(2)">Opere instituto fit equestre proelium in ea planitie, 
quam intermissam collibus tria milia passuum in longitudinem
 patere supra demonstravimus. summa vi ab 
utrisque contenditur. </p>
</div>
<div type="section" n="2">
<p>laborantibus nostris Caesar Germanos
 submittit legionesque pro castris constituit, ne qua 
subito inruptio ab hostium peditatu fiat. </p>
</div>
<div type="section" n="3">
<p>praesidio legionum
 addito nostris animus augetur; hostes in fugam <pb/> 
coniecti se ipsi multitudine impediunt atque angustioribus
 portis relictis coartantur. </p>
</div>
<div type="section" n="4">
<p>Germani acrius usque 
ad munitiones sequuntur. </p>
</div>
<div type="section" n="5">
<p>fit magna caedes. nonnulli relictis
 equis fossam transire et maceriam transcendere conantur.
 paulum legiones Caesar quas pro vallo constituerat
 promoveri iubet. </p>
</div>
<div type="section" n="6">
<p>non minus qui intra munitiones 
erant perturbantur. Galli veniri ad se confestim existimantes
 ad arma conclamant; nonnulli perterriti in oppidum
 inrumpunt. </p>
</div>
<div type="section" n="7">
<p>Vercingetorix iubet portas claudi, ne 
castra nudentur. multis interfectis, compluribus equis 
captis Germani sese recipiunt. </p>
</div>
</div>
<div type="chapter" n="71">
<div type="section" n="1">
<p rend="indent(2)">Vercingetorix priusquam munitiones ab Romanis 
perficiantur, consilium capit omnem ab se equitatum 
noctu dimittere. </p>
</div>
<div type="section" n="2">
<p>discedentibus mandat ut suam quisque 
eorum civitatem adeat omnesque qui per aetatem arma 
ferre possint ad bellum cogant. </p>
</div>
<div type="section" n="3">
<p>sua in illos merita proponit
 obtestaturque ut suae salutis rationem habeant 
neu se optime de communi libertate meritum hostibus in 
cruciatum dedant. quod si indiligentiores fuerint, milia 
hominum delecta octoginta una secum interitura demonstrat.
 </p>
</div>
<div type="section" n="4">
<p>ratione inita frumentum se exigue dierum <hi rend="small-caps">xxx</hi> 
habere, sed paulo etiam longius tolerari posse parcendo. </p>
</div>
<div type="section" n="5">
<p>his datis mandatis, qua erat nostrum opus intermissum, <pb/> </p>
</div>
<div type="section" n="6">
<p>secunda vigilia silentio equitatum dimittit. frumentum 
omne ad se referri iubet, capitis poenam iis qui non paruerint
 constituit; </p>
</div>
<div type="section" n="7">
<p>pecus, cuius magna erat copia a Mandubiis
 compulsa, viritim distribuit, frumentum parce et 
paulatim metiri instituit. </p>
</div>
<div type="section" n="8">
<p>copias omnes quas pro oppido 
collocaverat in oppidum recepit. </p>
</div>
<div type="section" n="9">
<p>his rationibus auxilia 
Galliae exspectare et bellum administrare parat. </p>
</div>
</div>
<div type="chapter" n="72">
<div type="section" n="1">
<p rend="indent(2)">Quibus rebus ex perfugis et captivis cognitis Caesar
 haec genera munitionis instituit. fossam pedum <hi rend="small-caps">xx</hi> 
derectis lateribus duxit, ut eius solum tantundem pateret,
 quantum summa fossae labra distabant. </p>
</div>
<div type="section" n="2">
<p>reliquas 
omnes munitiones ab ea fossa pedibus <hi rend="small-caps">cccc</hi> reduxit. id 
hoc consilio, quoniam tantum spatium necessario esset 
complexus nec facile totum opus corona militum cingeretur,
 ne de improviso aut noctu ad munitiones multitudo
 hostium advolaret aut interdiu tela in nostros operi <pb/> </p>
</div>
<div type="section" n="3">
<p>destinatos conicere posset. hoc intermisso spatio duas 
fossas <hi rend="small-caps">xv</hi> pedes latas eadem altitudine perduxit; quarum 
interiorem campestribus ac demissis locis aqua ex flumine 
derivata complevit. </p>
</div>
<div type="section" n="4">
<p>post eas aggerem ac vallum <hi rend="small-caps">xii</hi> pedum
 exstruxit. huic loricam pinnasque adiecit grandibus 
cervis eminentibus ad commissuras pluteorum atque 
aggeris, qui ascensum hostium tardarent, et turres toto 
opere circumdedit, quae pedes <hi rend="small-caps">lxxx</hi> inter se distarent. </p>
</div>
</div>
<div type="chapter" n="73">
<div type="section" n="1">
<p rend="indent(2)">Erat eodem tempore et materiari et frumentari et 
tantas munitiones fieri necesse deminutis nostris copiis, 
quae longius a castris progrediebantur. ac nonnumquam 
opera nostra Galli temptare atque eruptionem ex oppido 
pluribus portis summa vi facere conabantur. </p>
</div>
<div type="section" n="2">
<p>quare ad 
haec rursus opera addendum Caesar putavit, quo minore 
numero militum munitiones defendi possent. itaque truncis
 arborum aut admodum firmis ramis abscisis atque 
horum delibratis ac praeacutis cacuminibus perpetuae 
fossae quinos pedes altae ducebantur. </p>
</div>
<div type="section" n="3">
<p>huc illi stipites demissi
 et ab infimo revincti, ne revelli possent, ab ramis 
eminebant. </p>
</div>
<div type="section" n="4">
<p>quini erant ordines coniuncti inter se atque 
implicati; quo qui intraverant se ipsi acutissimis vallis <pb/> </p>
</div>
<div type="section" n="5">
<p>induebant. hos cippos appellabant. ante hos obliquis 
ordinibus in quincuncem dispositis scrobes tres in altitudinem
 pedes fodiebantur paulatim angustiore ad infimum
 fastigio. </p>
</div>
<div type="section" n="6">
<p>huc teretes stipites feminis crassitudine 
ab summo praeacuti et praeusti demittebantur, ita ut 
non amplius digitis quattuor e terra eminerent; </p>
</div>
<div type="section" n="7">
<p>simul 
confirmandi et stabiliendi causa singuli ab infimo solo 
pedes terra exculcabantur; reliqua pars scrobis ad occultandas
 insidias viminibus ac virgultis integebatur. </p>
</div>
<div type="section" n="8">
<p>huius 
generis octoni ordines ducti ternos inter se pedes distabant.
 </p>
</div>
<div type="section" n="9">
<p>id ex similitudine floris lilium appellabant. ante 
haec taleae pedem longae ferreis hamis infixis totae in 
terram infodiebantur mediocribusque intermissis spatiis 
omnibus locis disserebantur, quos stimulos nominabant. </p>
</div>
</div>
<div type="chapter" n="74">
<div type="section" n="1">
<p rend="indent(2)">His rebus perfectis regiones secutus quam potuit 
aequissimas pro loci natura <hi rend="small-caps">xiiii</hi> milia passuum complexus
 pares eiusdem generis munitiones, diversas ab his, 
contra exteriorem hostem perfecit, ut ne magna quidem 
multitudine, si ita accidat equitatus discessu, munitionum
 praesidia circumfundi possent; </p>
</div>
<div type="section" n="2">
<p>&lt;ne&gt; autem cum <pb/> 
periculo ex castris egredi cogatur, dierum <hi rend="small-caps">xxx</hi> pabulum 
frumentumque habere omnes convectum iubet. </p>
</div>
</div>
<div type="chapter" n="75">
<div type="section" n="1">
<p rend="indent(2)">Dum haec ad Alesiam geruntur, Galli concilio principum
 indicto non omnes qui arma ferre possent—ut 
censuit Vercingetorix—convocandos statuunt, sed certum
 numerum cuique civitati imperandum, ne tanta 
multitudine confusa nec moderari nec discernere suos 
nec frumenti rationem habere possent. </p>
</div>
<div type="section" n="2">
<p>imperant Haeduis 
atque eorum clientibus, Segusiavis, Ambivaretis, Aulercis,
 Brannovicibus [, Blannoviis] milia <hi rend="small-caps">xxxv</hi>; parem numerum
 Arvernis adiunctis Eleutetis, Cadurcis, Gabalis, 
Vellaviis, qui sub imperio Arvernorum esse consuerunt; </p>
</div>
<div type="section" n="3">
<p>Sequanis, Senonibus, Biturigibus, Santonis, Rutenis, Carnutibus
 duodena milia; Bellovacis decem; totidem Lemovicibus;
 octona Pictonibus et Turonis et Parisiis et Helvetiis;
 sen&lt;a Suessi&gt;onibus, Ambianis, Mediomatricis, Petrocoriis,
 Nerviis, Morinis, Nitiobrogibus; quina milia Aulercis,
 Cenomanis; totidem Atrebatibus; <hi rend="small-caps">iiii</hi> Veliocassis, 
Lexoviis et Aulercis; Eburovicibus terna; Rauracis et <pb/> </p>
</div>
<div type="section" n="4">
<p>Bois bina; <hi rend="small-caps">x</hi> milia universis civitatibus, quae Oceanum 
attingunt quaeque eorum consuetudine Aremoricae appellantur,
 quo sunt in numero Coriosolites, Redones, 
Ambibarii, Caletes, Osismi, Veneti, †Lemovices†, 
Unelli. </p>
</div>
<div type="section" n="5">
<p>ex his Bellovaci suum numerum non contulerunt, 
quod se suo nomine atque arbitrio cum Romanis bellum 
gesturos dicebant neque cuiusquam imperio obtemperaturos;
 rogati tamen a Commio pro eius hospitio duo 
milia una miserunt. </p>
</div>
</div>
<div type="chapter" n="76">
<div type="section" n="1">
<p rend="indent(2)">Huius opera Commii, ut antea demonstravimus, 
fideli atque utili superioribus annis erat usus in Britannia 
Caesar; quibus ille pro meritis civitatem eius immunem 
esse iusserat, iura legesque reddiderat atque ipsi Morinos 
attribuerat. </p>
</div>
<div type="section" n="2">
<p>tanta tamen universae Galliae consensio fuit 
libertatis vindicandae et pristinae belli laudis recuperandae,
 ut neque beneficiis neque amicitiae memoria moverentur <pb/> 
 omnesque et animo et opibus in id bellum incumberent.
 </p>
</div>
<div type="section" n="3">
<p>coactis equitum milibus <hi rend="small-caps">viii</hi> et peditum circiter
 <hi rend="small-caps">ccl</hi> haec in Haeduorum finibus recensebantur, 
numerusque inibatur, praefecti constituebantur. </p>
</div>
<div type="section" n="4">
<p>Commio 
Atrebati, Viridomaro et Eporedorigi Haeduis, Vercassivellauno
 Arverno consobrino Vercingetorigis summa imperii
 traditur. his delecti ex civitatibus attribuuntur, 
quorum consilio bellum administraretur. </p>
</div>
<div type="section" n="5">
<p>omnes alacres 
</p>
</div>
<div type="section" n="6">
<p>et fiduciae pleni ad Alesiam proficiscuntur, neque erat 
omnium quisquam qui adspectum modo tantae multitudinis
 sustineri posse arbitraretur, praesertim ancipiti 
proelio, cum ex oppido eruptione pugnaretur, foris tantae 
copiae equitatus peditatusque cernerentur. </p>
</div>
</div>
<div type="chapter" n="77">
<div type="section" n="1">
<p rend="indent(2)">At ii qui Alesiae obsidebantur praeterita die qua 
auxilia suorum exspectaverant, consumpto omni frumento,
 inscii quid in Haeduis gereretur, concilio coacto 
</p>
</div>
<div type="section" n="2">
<p>de exitu suarum fortunarum consultabant ac variis dictis 
sententiis quarum pars deditionem, pars dum vires suppeterent
 eruptionem censebat, non praetereunda videtur <pb/> 
oratio Critognati propter eius singularem ac nefariam 
crudelitatem. </p>
</div>
<div type="section" n="3">
<p>hic summo in Arvernis ortus loco et magnae 
habitus auctoritatis 'nihil' inquit 'de eorum sententia 
dicturus sum, qui turpissimam servitutem deditionis nomine
 appellant, neque hos habendos civium loco neque 
ad concilium adhibendos censeo. </p>
</div>
<div type="section" n="4">
<p>cum his mihi res sit, qui 
eruptionem probant. quorum in consilio omnium vestrum 
consensu pristinae residere virtutis memoria videtur, 
</p>
</div>
<div type="section" n="5">
<p>animi est ista mollitia, non virtus, paulisper inopiam ferre 
non posse. qui se ultro morti offerant facilius reperiuntur 
quam qui dolorem patienter ferant. </p>
</div>
<div type="section" n="6">
<p>atque ego hanc sententiam
 probarem—tantum apud me dignitas potest—, 
si nullam praeterquam vitae nostrae iacturam fieri viderem;
 </p>
</div>
<div type="section" n="7">
<p>sed in consilio capiendo omnem Galliam respiciamus, 
quam ad nostrum auxilium concitavimus: </p>
</div>
<div type="section" n="8">
<p>quid hominum 
milibus <hi rend="small-caps">lxxx</hi> uno loco interfectis propinquis consanguineisque
 nostris animi fore existimatis, si paene in ipsis 
cadaveribus proelio decertare cogentur? </p>
</div>
<div type="section" n="9">
<p>nolite hos vestro 
auxilio exspoliare qui vestrae salutis causa suum periculum
 neglexerunt, nec stultitia ac temeritate vestra aut 
animi imbecillitate omnem Galliam prosternere et perpetuae
 servituti addicere. </p>
</div>
<div type="section" n="10">
<p>an quod ad diem non venerunt, 
de eorum fide constantiaque dubitatis? quid ergo? Romanos
 in illis ulterioribus munitionibus animine causa coti- <pb/> </p>
</div>
<div type="section" n="11">
<p>die exerceri putatis? si illorum nuntiis confirmari non 
potestis omni aditu praesaepto, his utimini testibus adpropinquare
 eorum adventum, cuius rei timore exterriti 
diem noctemque in opere versantur. </p>
</div>
<div type="section" n="12">
<p>quid ergo mei consilii
 est? facere quod nostri maiores nequaquam pari bello 
Cimbrorum Teutonumque fecerunt: qui in oppida compulsi
 ac simili inopia subacti eorum corporibus, qui aetate 
ad bellum inutiles videbantur, vitam toleraverunt neque 
se hostibus tradiderunt. </p>
</div>
<div type="section" n="13">
<p>cuius rei si exemplum non haberemus,
 tamen libertatis causa institui et posteris prodi 
pulcherrimum iudicarem. </p>
</div>
<div type="section" n="14">
<p>nam quid illi simile bello fuit? 
depopulata Gallia Cimbri magnaque inlata calamitate 
finibus quidem nostris aliquando excesserunt atque alias 
terras petierunt; iura, leges, agros, libertatem nobis reliquerunt.
 </p>
</div>
<div type="section" n="15">
<p>Romani vero quid petunt aliud aut quid volunt 
nisi invidia adducti quos fama nobiles potentesque bello 
cognoverunt, horum in agris civitatibusque considere 
atque his aeternam iniungere servitutem? neque enim 
umquam alia condicione bella gesserunt. </p>
</div>
<div type="section" n="16">
<p>quodsi ea quae 
in longinquis nationibus geruntur ignoratis, respicite finitimam
 Galliam, quae in provinciam redacta, iure et legibus
 commutatis, securibus subiecta perpetua premitur 
servitute.' </p>
</div>
</div>
<div type="chapter" n="78">
<div type="section" n="1">
<p rend="indent(2)">Sententiis dictis constituunt ut ii, qui valetudine 
aut aetate inutiles sint bello, oppido excedant atque omnia
 prius experiantur quam ad Critognati sententiam 
descendant; </p>
</div>
<div type="section" n="2">
<p>illo tamen potius utendum consilio, si res 
cogat atque auxilia morentur quam aut deditionis aut <pb/> </p>
</div>
<div type="section" n="3">
<p>pacis subeundam condicionem. Mandubii qui eos oppido 
receperant, cum liberis atque uxoribus exire coguntur. </p>
</div>
<div type="section" n="4">
<p>hi cum ad munitiones Romanorum accessissent, flentes 
omnibus precibus orabant ut se in servitutem receptos 
cibo iuvarent. </p>
</div>
<div type="section" n="5">
<p>at Caesar dispositis in vallo custodiis recipi 
prohibebat. </p>
</div>
</div>
<div type="chapter" n="79">
<div type="section" n="1">
<p rend="indent(2)">Interea Commius reliquique duces, quibus summa 
imperii permissa erat, cum omnibus copiis ad Alesiam 
perveniunt et colle exteriore occupato non longius mille 
passibus a nostris munitionibus considunt. </p>
</div>
<div type="section" n="2">
<p>postero die 
equitatu ex castris educto omnem eam planitiem quam 
in longitudinem milia passuum <hi rend="small-caps">iii</hi> patere demonstravimus,
 complent pedestresque copias paulum ab eo loco 
abditas in locis superioribus constituunt. </p>
</div>
<div type="section" n="3">
<p>erat ex oppido 
Alesia despectus in campum. concurritur his auxiliis visis; 
fit gratulatio inter eos atque omnium animi ad laetitiam 
excitantur. </p>
</div>
<div type="section" n="4">
<p>itaque productis copiis ante oppidum considunt
 et proximam fossam cratibus integunt atque 
aggere explent seque ad eruptionem atque omnes casus 
comparant. <pb/> </p>
</div>
</div>
<div type="chapter" n="80">
<div type="section" n="1">
<p rend="indent(2)">Caesar omni exercitu ad utramque partem munitionis
 disposito, ut, si usus veniat, suum quisque locum teneat
 et noverit, equitatum ex castris educi et proelium 
committi iubet. </p>
</div>
<div type="section" n="2">
<p>erat ex omnibus castris, quae summum 
undique iugum tenebant, despectus atque omnes milites 
intentis animis proventum pugnae exspectabant. </p>
</div>
<div type="section" n="3">
<p>Galli 
inter equites raros sagittarios expeditosque levis armaturae
 interiecerant, qui suis cedentibus auxilio succurrerent
 et nostrorum equitum impetus sustinerent. ab his 
complures de improviso vulnerati proelio excedebant. </p>
</div>
<div type="section" n="4">
<p>cum suos pugna superiores esse Galli confiderent et nostros
 multitudine premi viderent, ex omnibus partibus 
et ii qui munitionibus continebantur et ii qui ad auxilium 
convenerant clamore et ululatu suorum animos confirmabant.
 </p>
</div>
<div type="section" n="5">
<p>quod in conspectu omnium res gerebatur neque 
recte aut turpiter factum celari poterat, utrosque et laudis
 cupiditas et timor ignominiae ad virtutem excitabat. </p>
</div>
<div type="section" n="6">
<p>cum a meridie prope ad solis occasum dubia victoria 
pugnaretur, Germani una in parte confertis turmis in 
hostes impetum fecerunt eosque propulerunt; </p>
</div>
<div type="section" n="7">
<p>quibus in 
fugam coniectis sagittarii circumventi interfectique sunt. </p>
</div>
<div type="section" n="8">
<p>item ex reliquis partibus nostri cedentes usque ad castra 
insecuti sui colligendi facultatem non dederunt. </p>
</div>
<div type="section" n="9">
<p>at ii qui 
ab Alesia processerant, maesti prope victoria desperata 
se in oppidum receperunt. <pb/> </p>
</div>
</div>
<div type="chapter" n="81">
<div type="section" n="1">
<p rend="indent(2)">Uno die intermisso Galli atque hoc spatio magno 
cratium scalarum harpagonum numero effecto media 
nocte silentio ex castris egressi ad campestres munitiones 
accedunt. </p>
</div>
<div type="section" n="2">
<p>subito clamore sublato, qua significatione qui 
in oppido obsidebantur de suo adventu cognoscere possent,
 crates proicere, fundis sagittis lapidibus nostros de 
vallo proturbare reliquaque quae ad oppugnationem 
pertinent parant administrare. </p>
</div>
<div type="section" n="3">
<p>eodem tempore clamore 
exaudito dat tuba signum suis Vercingetorix atque ex 
oppido educit. </p>
</div>
<div type="section" n="4">
<p>nostri, ut superioribus diebus suus cuique 
erat locus attributus, ad munitiones accedunt; fundis 
librilibus sudibusque, quas in opere disposuerant, ac glandibus
 Gallos proterunt. </p>
</div>
<div type="section" n="5">
<p>prospectu tenebris adempto multa 
utrimque vulnera accipiuntur. complura tormentis tela 
coniciuntur. </p>
</div>
<div type="section" n="6">
<p>at M. Antonius et C. Trebonius legati, quibus
 hae partes ad defendendum obvenerant, qua ex parte 
nostros premi intellexerant, his auxilio ex ulterioribus 
castellis deductos submittebant. </p>
</div>
</div>
<div type="chapter" n="82">
<div type="section" n="1">
<p rend="indent(2)">Dum longius a munitione aberant Galli, plus multitudine
 telorum proficiebant; posteaquam propius successerunt,
 aut se ipsi stimulis inopinantes induebant aut <pb/> 
in scrobes delati transfodiebantur aut ex vallo ac turribus 
</p>
</div>
<div type="section" n="2">
<p>traiecti pilis muralibus interibant, multis undique vulneribus
 acceptis nulla munitione perrupta, cum lux appeteret,
 veriti ne ab latere aperto ex superioribus castris 
eruptione circumvenirentur, se ad suos receperunt. </p>
</div>
<div type="section" n="3">
<p>at 
interiores dum ea quae [a Vercingetorige] ad eruptionem 
</p>
</div>
<div type="section" n="4">
<p>praeparaverant proferunt, priores fossam explent, diutius 
in his rebus administrandis morati prius suos discessisse 
cognoverunt quam munitionibus adpropinquarent. ita 
re infecta in oppidum reverterunt. </p>
</div>
</div>
<div type="chapter" n="83">
<div type="section" n="1">
<p rend="indent(2)">Bis magno cum detrimento repulsi Galli quid agant 
consulunt; locorum peritos adhibent; ex his superiorum 
castrorum situs munitionesque cognoscunt. </p>
</div>
<div type="section" n="2">
<p>erat a septentrionibus
 collis, quem propter magnitudinem circuitus 
opere circumplecti non potuerant nostri, necessarioque 
paene iniquo loco et leviter declivi castra fecerant. </p>
</div>
<div type="section" n="3">
<p>haec 
C. Antistius Reginus et C. Caninius Rebilus legati cum 
duabus legionibus obtinebant. </p>
</div>
<div type="section" n="4">
<p>cognitis per exploratores 
regionibus duces hostium <hi rend="small-caps">lx</hi> milia ex omni numero deligunt <pb/> 
 earum civitatum quae maximam virtutis opinionem 
habebant; </p>
</div>
<div type="section" n="5">
<p>quid quoque pacto agi placeat, occulte inter se 
constituunt; adeundi tempus definiunt, cum meridie esse 
videatur. </p>
</div>
<div type="section" n="6">
<p>his copiis Vercassivellaunum Arvernum, unum 
ex quattuor ducibus, propinquum Vercingetorigis, praeficiunt.
 </p>
</div>
<div type="section" n="7">
<p>ille ex castris prima vigilia egressus prope confecto 
sub lucem itinere post montem se occultavit militesque 
ex nocturno labore sese reficere iussit. </p>
</div>
<div type="section" n="8">
<p>cum iam meridies 
adpropinquare videretur, ad ea castra, quae supra demonstravimus,
 contendit; eodemque tempore equitatus 
ad campestres munitiones accedere et reliquae copiae pro 
castris sese ostendere coeperunt. </p>
</div>
</div>
<div type="chapter" n="84">
<div type="section" n="1">
<p rend="indent(2)">Vercingetorix ex arce Alesiae suos conspicatus ex 
oppido egreditur; a castris longurios, musculos, falces 
reliquaque quae eruptionis causa paraverat profert. </p>
</div>
<div type="section" n="2">
<p>pugnatur
 uno tempore omnibus locis atque omnia temptantur;
 quae minime visa pars firma est, huc concurritur.
 </p>
</div>
<div type="section" n="3">
<p>Romanorum manus tantis munitionibus distinetur 
nec facile pluribus locis occurrit. </p>
</div>
<div type="section" n="4">
<p>multum ad terrendos 
nostros valet clamor qui post tergum pugnantibus exstitit,
 quod suum periculum in aliena vident virtute con- <pb/> </p>
</div>
<div type="section" n="5">
<p>stare; omnia enim plerumque, quae absunt, vehementius 
hominum mentes perturbant. </p>
</div>
</div>
<div type="chapter" n="85">
<div type="section" n="1">
<p rend="indent(2)">Caesar idoneum locum nactus quid quaque in parte 
geratur cognoscit; laborantibus submittit. </p>
</div>
<div type="section" n="2">
<p>utrisque ad 
animum occurrit unum esse illud tempus, quo maxime 
contendi conveniat: </p>
</div>
<div type="section" n="3">
<p>Galli nisi perfregerint munitiones, 
de omni salute desperant; Romani si rem obtinuerint, finem
 laborum omnium exspectant. </p>
</div>
<div type="section" n="4">
<p>maxime ad superiores 
munitiones laboratur, quo Vercassivellaunum missum 
demonstravimus. iniquum loci ad declivitatem fastigium 
magnum habet momentum. </p>
</div>
<div type="section" n="5">
<p>alii tela coniciunt, alii testudine
 facta subeunt; defatigatis invicem integri succedunt.
 </p>
</div>
<div type="section" n="6">
<p>agger ab universis in munitionem coniectus et ascensum
 dat Gallis et ea, quae in terra occultaverant Romani,
 contegit; nec iam arma nostris nec vires suppetunt. </p>
</div>
</div>
<div type="chapter" n="86">
<div type="section" n="1">
<p rend="indent(2)">His rebus cognitis Caesar Labienum cum cohortibus
 sex subsidio laborantibus mittit; </p>
</div>
<div type="section" n="2">
<p>imperat, si sustinere
 non possit, deductis cohortibus eruptione pugnet; </p>
</div>
<div type="section" n="3">
<p>id nisi necessario ne faciat. ipse adit reliquos, cohortatur 
ne labori succumbant; omnium superiorum dimicationum
 fructum in eo die atque hora docet consistere. </p>
</div>
<div type="section" n="4">
<p>interiores
 desperatis campestribus locis propter magnitudinem <pb/> 
 munitionum loca praerupta ex ascensu temptant;
 huc ea quae paraverant conferunt. </p>
</div>
<div type="section" n="5">
<p>multitudine 
telorum ex turribus propugnantes deturbant, aggere et 
cratibus fossas explent, falcibus vallum ac loricam rescindunt.
 </p>
</div>
</div>
<div type="chapter" n="87">
<div type="section" n="1">
<p rend="indent(2)">Mittit primum Brutum adulescentem cum cohortibus
 Caesar, post cum aliis C. Fabium legatum; postremo 
ipse, cum vehementius pugnaretur, integros subsidio adducit.
 </p>
</div>
<div type="section" n="2">
<p>restituto proelio ac repulsis hostibus eo quo Labienum
 miserat contendit; cohortes <hi rend="small-caps">iiii</hi> ex proximo castello 
deducit, equitum partem se sequi, partem circumire exteriores
 munitiones et a tergo hostes adoriri iubet. </p>
</div>
<div type="section" n="3">
<p>Labienus
 postquam neque aggeres neque fossae vim hostium 
sustinere poterant, coactis undecim cohortibus, quas ex 
proximis praesidiis deductas fors obtulit, Caesarem per 
nuntios facit certiorem, quid faciendum existimet. accelerat
 Caesar, ut proelio intersit. </p>
</div>
</div>
<div type="chapter" n="88">
<div type="section" n="1">
<p rend="indent(2)">Eius adventu ex colore vestitus cognito, quo insigni
 in proeliis uti consuerat, turmisque equitum et cohortibus
 visis quas se sequi iusserat, ut de locis superioribus
 haec declivia et devexa cernebantur, hostes proelium 
committunt. </p>
</div>
<div type="section" n="2">
<p>utrimque clamore sublato excipit rursus ex 
vallo atque omnibus munitionibus clamor. nostri omissis 
pilis gladiis rem gerunt. </p>
</div>
<div type="section" n="3">
<p>repente post tergum equitatus <pb/> 
cernitur; cohortes aliae adpropinquant. hostes terga vertunt;
 fugientibus equites occurrunt. fit magna caedes. </p>
</div>
<div type="section" n="4">
<p>Sedullus dux et princeps Lemovicum occiditur; Vercassivellaunus
 Arvernus vivus in fuga comprehenditur; signa 
militaria <hi rend="small-caps">lxxiiii</hi> ad Caesarem referuntur; pauci ex tanto 
numero incolumes se in castra recipiunt. </p>
</div>
<div type="section" n="5">
<p>conspicati ex 
oppido caedem et fugam suorum desperata salute copias 
a munitionibus reducunt. </p>
</div>
<div type="section" n="6">
<p>fit protinus hac re audita ex 
castris Gallorum fuga. quodnisi crebris subsidiis ac totius 
diei labore milites essent defessi, omnes hostium copiae 
deleri potuissent. </p>
</div>
<div type="section" n="7">
<p>de media nocte missus equitatus novissimum
 agmen consequitur; magnus numerus capitur 
atque interficitur, reliqui ex fuga in civitates discedunt. </p>
</div>
</div>
<div type="chapter" n="89">
<div type="section" n="1">
<p rend="indent(2)">Postero die Vercingetorix concilio convocato id bellum
 suscepisse se non suarum necessitatum,</p>
</div>
<div type="section" n="2">
<p> sed communis
 libertatis causa demonstrat, et quoniam sit Fortunae
 cedendum, ad utramque rem se illis offerre, seu 
morte sua Romanis satisfacere seu vivum tradere velint. </p>
</div>
<div type="section" n="3">
<p>mittuntur de his rebus ad Caesarem legati. iubet arma 
tradi, principes produci. </p>
</div>
<div type="section" n="4">
<p>ipse in munitione pro castris 
consedit; eo duces producuntur. Vercingetorix deditur, 
arma proiciuntur. </p>
</div>
<div type="section" n="5">
<p>reservatis Haeduis atque Arvernis, 
si per eos civitates recuperare posset, ex reliquis captivis <pb/> 
 toti exercitui capita singula praedae nomine distribuit.
 </p>
</div>
</div>
<div type="chapter" n="90">
<div type="section" n="1">
<p rend="indent(2)">His rebus confectis in Haeduos proficiscitur; civitatem
 recipit. </p>
</div>
<div type="section" n="2">
<p>eo legati ab Arvernis missi: quae imperaret,
 se facturos pollicentur. imperat magnum numerum
 obsidum. </p>
</div>
<div type="section" n="3">
<p>legiones in hiberna mittit. captivorum 
circiter <hi rend="small-caps">xx</hi> milia Haeduis Arvernisque reddit. </p>
</div>
<div type="section" n="4">
<p>T. 
Labienum cum duabus legionibus et equitatu in Sequanos
 proficisci iubet; huic M. Sempronium Rutilum 
attribuit. </p>
</div>
<div type="section" n="5">
<p>C. Fabium legatum et L. Minucium Basilum 
cum legionibus duabus in Remis conlocat, ne quam a 
finitimis Bellovacis calamitatem accipiant. </p>
</div>
<div type="section" n="6">
<p>C. Antistium 
Reginum in Ambivaretos, T. Sextium in Bituriges, C. 
Caninium Rebilum in Rutenos cum singulis legionibus 
mittit. </p>
</div>
<div type="section" n="7">
<p>Q. Tullium Ciceronem et P. Sulpicium Cavilloni
 et Matiscone in Haeduis ad Ararim rei frumentariae
 causa conlocat. ipse Bibracte hiemare constituit. </p>
</div>
<div type="section" n="8">
<p>huius anni rebus cognitis Romae dierum viginti supplicatio
 redditur. <pb/> </p>
</div>
</div>
</div>

    </body>
  </text>
</TEI>
